<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Websites vragen om u niet te volgen</h3>
<p>Sommige websites volgen uw surfgedrag bij het presenteren van webmateriaal, waardoor ze het geboden materiaal speciaal op u kunnen afstemmen. Safari kan sites en de derde partijen die daar materiaal op presenteren (inclusief adverteerders) vragen om u niet te volgen.</p>
<p>Als deze instelling is ingeschakeld, wordt telkens wanneer Safari materiaal van een website ophaalt, een verzoek toegevoegd om u niet te volgen. Het is echter aan de website om dit verzoek te honoreren.</p>

<h3>Cookies en andere websitegegevens blokkeren</h3>
<p>Websites bewaren vaak cookies en andere gegevens op uw apparaat. Deze gegevens kunnen informatie bevatten die u hebt verstrekt, zoals uw naam, e‑mailadres en uw voorkeuren. Aan de hand van deze gegevens kan een website u herkennen als u de site opnieuw bezoekt en daardoor voorzieningen aanbieden en informatie presenteren die voor u interessant zijn.</p>
<p>Safari accepteert standaard alleen cookies en websitegegevens van websites die u bezoekt. Hierdoor wordt voorkomen dat bepaalde adverteerders cookies op uw apparaat bewaren. Door uw voorkeuren aan te passen kunt u bepalen of Safari cookies en andere websitegegevens altijd accepteert of altijd blokkeert.</p>

<h3>Waarschuwingen voor frauduleuze websites</h3>
<p>Als waarschuwingen voor frauduleuze websites zijn ingeschakeld, laat Safari een melding zien als de site die u bezoekt is aangemerkt als mogelijke phishing-site. Phishing is een methode om via misleiding uw persoonlijke gegevens te stelen, zoals gebruikersnamen, wachtwoorden en andere accountgegevens. Een frauduleuze website ziet er vaak uit als een echte website, zoals van een bank, financi&euml;le instelling of e‑mailprovider.</p>

<h3>Browsen in de priv&eacute;modus</h3>
<p>Als browsen in de priv&eacute;modus is ingeschakeld, registreert Safari niet welke pagina’s u bezoekt en welke gegevens u op formulieren invult. Ook worden open tabbladen niet in iCloud bewaard. Safari kan sites en de derde partijen die daar materiaal op presenteren (inclusief adverteerders) vragen om u niet te volgen. Websites kunnen nu geen wijzigingen aanbrengen in informatie die op uw apparaat is bewaard, zodat voorzieningen die normaal gesproken beschikbaar zijn op dergelijke sites mogelijk anders functioneren totdat u de priv&eacute;modus uitschakelt.</p>
<p>Opmerking: als de priv&eacute;modus is ingeschakeld, is de gebruikersinterface van Safari donker in plaats van licht.</p>

<h3>Safari-suggesties</h3>
<p>Als u zoekt in Safari, krijgt u suggesties voor webpagina’s, iTunes, de App Store, aanvangstijden van films, locaties in de buurt en andere informatie.</p>
<p>Als u Safari-suggesties in Safari gebruikt, worden uw zoekopdrachten, de Safari-suggesties die u selecteert en aanverwante gebruiksgegevens naar Apple gestuurd. Als 'Locatievoorzieningen' is ingeschakeld op uw apparaat, wordt de locatie van uw apparaat naar Apple gestuurd op het moment dat u zoekt in Safari met Safari-suggesties ingeschakeld. Om u relevantere suggesties voor muziek en video's te kunnen bieden, kan, als uw apparaat toegang heeft tot abonnementen op muziek- of videodiensten, informatie zoals de naam van de dienst en het soort abonnement naar Apple worden gestuurd. De naam, het nummer en het wachtwoord van uw account wordt niet naar Apple gestuurd. Apple gebruikt de locatie, zoekopdrachten en gebruiksgegevens die naar Apple worden gestuurd uitsluitend om Safari-suggesties relevanter te maken en andere producten en diensten van Apple te verbeteren.</p>
<p>Als u niet wilt dat u uw Safari-zoekopdrachten en gebruiksgegevens van Safari-suggesties naar Apple worden gestuurd, kunt u Safari-suggesties uitschakelen. Open hiervoor Instellingen, tik op 'Safari' en schakel in het gedeelte 'Zoek' de optie 'Safari-suggesties' uit.</p>
<p>U kunt 'Locatievoorzieningen' uitschakelen voor Safari-suggesties. Open hiervoor Instellingen, tik op 'Privacy', dan op 'Locatievoorzieningen' en daarna op 'Systeem' en schakel 'Safari/Spotlight-suggesties' uit. Als u 'Locatievoorzieningen' op uw apparaat uitschakelt, wordt uw exacte locatie niet naar Apple gestuurd. Om relevante suggesties te doen, kan Apple het IP-adres van uw internetverbinding gebruiken om uw locatie bij benadering te bepalen door het adres te vergelijken met een geografisch gebied.</p>
<p>Door deze functies te gebruiken gaat u akkoord met en geeft u toestemming voor het versturen, verzamelen, onderhouden, verwerken en gebruiken van deze informatie door Apple, zijn dochterondernemingen en tussenpersonen, zoals hierboven beschreven.</p>
<p>De door Apple verzamelde informatie wordt behandeld conform het privacybeleid van Apple, dat u kunt vinden via <a href="http://www.apple.com/nl/privacy">www.apple.com/nl/privacy</a>. Mogelijk zijn niet alle functies van Safari-suggesties in alle landen of regio's beschikbaar en sommige functies van Safari-suggesties kunnen per regio verschillen.</p>

</body>
