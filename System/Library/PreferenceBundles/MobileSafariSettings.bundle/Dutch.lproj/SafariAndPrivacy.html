<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Websites vragen om je niet te volgen</h3>
<p>Sommige websites volgen je surfgedrag bij het presenteren van webmateriaal, waardoor ze het geboden materiaal speciaal op jou kunnen afstemmen. Safari kan sites en de derde partijen die daar materiaal op presenteren (inclusief adverteerders) vragen om je niet te volgen.</p>
<p>Als deze instelling is ingeschakeld, wordt telkens wanneer Safari materiaal van een website ophaalt, een verzoek toegevoegd om je niet te volgen. Het is echter aan de website om dit verzoek te honoreren.</p>

<h3>Cookies en andere websitegegevens blokkeren</h3>
<p>Websites bewaren vaak cookies en andere gegevens op je apparaat. Deze gegevens kunnen informatie bevatten die je hebt verstrekt, zoals je naam, e‑mailadres en je voorkeuren. Aan de hand van deze gegevens kan een website je herkennen als je de site opnieuw bezoekt en daardoor voorzieningen aanbieden en informatie presenteren die voor jou interessant zijn.</p>
<p>Safari accepteert standaard alleen cookies en websitegegevens van websites die je bezoekt. Hierdoor wordt voorkomen dat bepaalde adverteerders cookies op je apparaat bewaren. Door je voorkeuren aan te passen kun je bepalen of Safari cookies en andere websitegegevens altijd accepteert of altijd blokkeert.</p>

<h3>Waarschuwingen voor frauduleuze websites</h3>
<p>Als waarschuwingen voor frauduleuze websites zijn ingeschakeld, laat Safari een melding zien als de site die je bezoekt is aangemerkt als mogelijke phishing-site. Phishing is een methode om via misleiding je persoonlijke gegevens te stelen, zoals gebruikersnamen, wachtwoorden en andere accountgegevens. Een frauduleuze website ziet er vaak uit als een echte website, zoals van een bank, financi&euml;le instelling of e‑mailprovider.</p>

<h3>Browsen in de priv&eacute;modus</h3>
<p>Als browsen in de priv&eacute;modus is ingeschakeld, registreert Safari niet welke pagina’s je bezoekt en welke gegevens je op formulieren invult. Ook worden open tabbladen niet in iCloud bewaard. Safari kan sites en de derde partijen die daar materiaal op presenteren (inclusief adverteerders) vragen om je niet te volgen. Websites kunnen nu geen wijzigingen aanbrengen in informatie die op je apparaat is bewaard, zodat voorzieningen die normaal gesproken beschikbaar zijn op dergelijke sites mogelijk anders functioneren totdat je de priv&eacute;modus uitschakelt.</p>
<p>Opmerking: als de priv&eacute;modus is ingeschakeld, is de gebruikersinterface van Safari donker in plaats van licht.</p>

<h3>Safari-suggesties</h3>
<p>Als je zoekt in Safari, krijg je resultaten voor webpagina’s, iTunes, de App Store, aanvangstijden van films, locaties in de buurt en andere informatie.</p>
<p>Als je Safari-suggesties in Safari gebruikt, worden je zoekopdrachten, de Safari-suggesties die je selecteert en aanverwante gebruiksgegevens naar Apple gestuurd. Als 'Locatievoorzieningen' is ingeschakeld op je apparaat, wordt de locatie van je apparaat naar Apple gestuurd op het moment dat je zoekt in Safari met Safari-suggesties ingeschakeld. Om je relevantere suggesties voor muziek en video's te kunnen bieden, kan, als je apparaat toegang heeft tot abonnementen op muziek- of videodiensten, informatie zoals de naam van de dienst en het soort abonnement naar Apple worden gestuurd. De naam, het nummer en het wachtwoord van je account wordt niet naar Apple gestuurd. Apple gebruikt de locatie, zoekopdrachten en gebruiksgegevens die naar Apple worden gestuurd uitsluitend om Safari-suggesties relevanter te maken en andere producten en diensten van Apple te verbeteren.</p>
<p>Als je niet wilt dat je Safari-zoekopdrachten en gebruiksgegevens van Safari-suggesties naar Apple worden gestuurd, kun je Safari-suggesties uitschakelen. Open hiervoor Instellingen, tik op 'Safari' en schakel de optie 'Safari-suggesties' uit.</p>
<p>Je kunt 'Locatievoorzieningen' uitschakelen voor Safari-suggesties. Open hiervoor Instellingen, tik op 'Privacy', dan op 'Locatievoorzieningen' en daarna op 'Systeem' en schakel 'Locatiegebonden suggesties' uit. Als je 'Locatievoorzieningen' op je apparaat uitschakelt, wordt je exacte locatie niet naar Apple gestuurd. Om relevante suggesties te doen, kan Apple het IP-adres van je internetverbinding gebruiken om je locatie bij benadering te bepalen door het adres te vergelijken met een geografisch gebied.</p>
<p>Door deze functies te gebruiken ga je akkoord met en geef je toestemming voor het versturen, verzamelen, onderhouden, verwerken en gebruiken van deze informatie door Apple, zijn dochterondernemingen en tussenpersonen, zoals hierboven beschreven.</p>
<p>De door Apple verzamelde informatie wordt behandeld conform het privacybeleid van Apple, dat je kunt vinden via <a href="https://www.apple.com/nl/privacy">www.apple.com/nl/privacy</a>. Mogelijk zijn niet alle functies van Safari-suggesties in alle landen of regio's beschikbaar en sommige functies van Safari-suggesties kunnen per regio verschillen.</p>

<h3>Controleren op Apple Pay</h3>
<p>Als je op een iPhone, iPad of Apple Watch actief bent in een app of op een website die Apple Pay gebruikt, kan de app of website controleren of je Apple Pay op dat apparaat hebt ingeschakeld. Je kunt op ieder moment voorkomen dat websites die je bezoekt kunnen controleren of Apple Pay is ingeschakeld. Hiervoor ga je naar de instelling 'Controleer op Apple Pay' in het gedeelte 'Privacy en beveiliging' in 'Safari' in Instellingen.</p>

</body>
