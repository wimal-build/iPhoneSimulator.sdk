<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Zoekmachinesuggesties</h3>
<p>Safari gebruikt hetzelfde veld voor zowel zoeken als webadressen, zodat u via één handige plaats op het web kunt surfen. Als zoekmachinesuggesties zijn ingeschakeld, vraagt Safari de geselecteerde zoekmachine om suggesties die zijn gebaseerd op wat u hebt getypt.</p>

<h3>Safari-suggesties</h3>
<p>Als u zoekt in Safari, krijgt u suggesties voor webpagina’s, iTunes, de App Store, aanvangstijden van films, locaties in de buurt en andere informatie.</p>
<p>Als u Safari-suggesties in Safari gebruikt, worden uw zoekopdrachten, de Safari-suggesties die u selecteert en aanverwante gebruiksgegevens naar Apple gestuurd. Als 'Locatievoorzieningen' is ingeschakeld op uw apparaat, wordt de locatie van uw apparaat naar Apple gestuurd op het moment dat u zoekt in Safari met Safari-suggesties ingeschakeld. Om u relevantere suggesties voor muziek en video's te kunnen bieden, kan, als uw apparaat toegang heeft tot abonnementen op muziek- of videodiensten, informatie zoals de naam van de dienst en het soort abonnement naar Apple worden gestuurd. De naam, het nummer en het wachtwoord van uw account wordt niet naar Apple gestuurd. Apple gebruikt de locatie, zoekopdrachten en gebruiksgegevens die naar Apple worden gestuurd uitsluitend om Safari-suggesties relevanter te maken en andere producten en diensten van Apple te verbeteren.</p>
<p>Als u niet wilt dat u uw Safari-zoekopdrachten en gebruiksgegevens van Safari-suggesties naar Apple worden gestuurd, kunt u Safari-suggesties uitschakelen. Open hiervoor Instellingen, tik op 'Safari' en schakel in het gedeelte 'Zoek' de optie 'Safari-suggesties' uit.</p>
<p>U kunt 'Locatievoorzieningen' uitschakelen voor Safari-suggesties. Open hiervoor Instellingen, tik op 'Privacy', dan op 'Locatievoorzieningen' en daarna op 'Systeem' en schakel 'Safari/Spotlight-suggesties' uit. Als u 'Locatievoorzieningen' op uw apparaat uitschakelt, wordt uw exacte locatie niet naar Apple gestuurd. Om relevante suggesties te doen, kan Apple het IP-adres van uw internetverbinding gebruiken om uw locatie bij benadering te bepalen door het adres te vergelijken met een geografisch gebied.</p>
<p>Door deze functies te gebruiken gaat u akkoord met en geeft u toestemming voor het versturen, verzamelen, onderhouden, verwerken en gebruiken van deze informatie door Apple, zijn dochterondernemingen en tussenpersonen, zoals hierboven beschreven.</p>
<p>De door Apple verzamelde informatie wordt behandeld conform het privacybeleid van Apple, dat u kunt vinden via <a href="http://www.apple.com/nl/privacy">www.apple.com/nl/privacy</a>. Mogelijk zijn niet alle functies van Safari-suggesties in alle landen of regio's beschikbaar en sommige functies van Safari-suggesties kunnen per regio verschillen.</p>

<h3>Laad beste resultaat vooraf</h3>
<p>Als het vooraf laden van beste resultaten is ingeschakeld, zal Safari, zodra op basis van uw bladwijzers en bladergeschiedenis een beste resultaat wordt gevonden, beginnen met het op de achtergrond laden van de webpagina. Als u deze optie uitschakelt, wordt de pagina normaal geladen.</p>
</body>
