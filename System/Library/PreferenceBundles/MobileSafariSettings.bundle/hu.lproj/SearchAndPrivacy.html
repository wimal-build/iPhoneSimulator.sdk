<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Keresőmotor-javaslatok</h3>
<p>Safari egy mezőt tartalmaz a keresésekhez és webcímekhez, így kényelmesen, egy helyről böngészheti a webet. Amikor a Keresőmotor javaslatai engedélyezve van, a Safari rákeres a beírt szövegre a kijelölt keresőmotorban.</p>

<h3>Safari-javaslatok</h3>
<p>A Safari-keresés megjeleníti az internetről, az iTunesból, az App Store-ból, filmek vetítési időpontjaiból, közeli helyekről és egyebekből származó találatokat is.</p>
<p>Amikor a Safari-javaslatokat használja a Safariban, a keresések, a kiválasztott Safari-javaslatok és a kapcsolódó használati adatok el lesznek küldve az Apple-nek. Ha bekapcsolta az eszközén a Helymeghatározást, akkor amikor az engedélyezett Safari-javaslatok mellett keresést végez a Safariban, az eszköz kereséskor aktuális helyzete el lesz küldve az Apple-nek. A még pontosabb zene- és videojavaslatok érdekében, ha az eszköze rendelkezik zene- és video-előfizetési szolgáltatásokkal, akkor előfordulhat, hogy az ilyen szolgáltatások neve és az előfizetések típusa el lesz küldve az Apple-nek. A fiókjának neve, száma és jelszava nem lesz elküldve az Apple-nek. Az Apple-nek elküldött helyzeteket, keresési kifejezéseket és használati információkat az Apple csak a Safari-javaslatok pontosabbá tételéhez és az Apple termékeinek és szolgáltatásainak fejlesztéséhez használja fel.</p>
<p>Ha nem akarja, hogy a Safari-keresések és Safari-javaslatok használati adatai el legyenek küldve az Apple-nek, akkor kikapcsolhatja a Safari-javaslatokat. Ehhez nyissa meg a Beállításokat, koppintson a Safari lehetőségre, és húzza a Safari-javaslatok kapcsolót „ki” állásba.</p>
<p>Kikapcsolhatja a Helymeghatározást a Safari-javaslatok számára. Ehhez nyissa meg a Beállításokat, koppintson az Adatvédelem lehetőségre, koppintson a Helymeghatározás lehetőségre, koppintson a Rendszerszolgáltatások lehetőségre, és húzza el a Helyzetalapú javaslatok kapcsolót „ki” állásba. Ha kikapcsolja a Helymeghatározást az eszközén, akkor a pontos helyzete nem lesz elküldve az Apple-nek. A releváns keresési javaslatok biztosításához az Apple felhasználhatja az Ön internetkapcsolatának IP-címét az Ön helyzetének egy földrajzi régión való körülbelüli meghatározásához.</p>
<p>Ezeknek a funkcióknak a használatával Ön elfogadja és beleegyezik abba, hogy az Apple és annak leányvállalatai és ügynökei a fent említett módon ezeket az információkat átadják, gyűjtsék, karbantartsák, feldolgozzák és használják.</p>
<p>Az Apple által gyűjtött információk az Apple adatvédelmi irányelvei szerint lesznek felhasználva, amelyek megtalálhatóak a <a href="https://www.apple.com/privacy/hu">www.apple.com/legal/privacy/hu</a> weboldalon. Előfordulhat, hogy a Safari-javaslatok nem minden funkciója érhető el minden nyelven vagy területen, valamint a Safari-javaslatok egyes funkciói területenként változhatnak.</p>

<h3>Legpontosabb találat előtöltése</h3>
<p>A Legpontosabb találat előtöltése engedélyezésével, ha a Safari egy pontos találatot észlel a könyvjelzők és böngészési előzmények között, akkor a háttérben elkezdi betölteni a weboldalt. Ha letiltja ezt a lehetőséget, az oldal a szokásos módon lesz betöltve.</p>
</body>
