<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>A webhelyek megkérése, hogy ne kövessék Önt</h3>
<p>Néhány webhely nyomon követi az Ön böngészési tevékenységeit a tartalmak megjelenítése közben, így testreszabhatják a megjelenített tartalmakat. A Safari képes megkérni a webhelyeket és azok külső tartalomszolgáltatóit (beleértve a hirdetőket), hogy ne kövessék Önt.</p>
<p>Ha engedélyezi a beállítást, akkor minden alkalommal, amikor a Safari tartalmat tölt le egy webhelyről, hozzáad egy kérelmet, hogy ne kövessék, de a webhelytől függ, hogy figyelembe veszi-e ezt a kérelmet.</p>

<h3>Cookie-k és egyéb webhelyadatok blokkolása</h3>
<p>A webhelyek gyakran tárolnak cookie-kat és egyéb adatokat az eszközén. Ezek az adatok tartalmazhatnak olyan információkat, mint az Ön által megadott név, e-mail cím és beállítások. Ezek az adatok segítenek a webhelyeknek azonosítani Önt, amikor visszatér, így a webhely olyan szolgáltatásokat kínálhat, és olyan információkat jeleníthet meg, amelyek valószínűleg érdeklik Önt.</p>
<p>Alapértelmezésben a Safari csak az olyan webhelyektől fogadja el a cookie-kat és webhelyadatokat, amelyeket Ön felkeres. Ez megakadályozza, hogy bizonyos hirdetők adatokat tároljanak az Ön eszközén. Módosíthatja a beállításokat, hogy a Safari mindig elfogadja vagy mindig blokkolja a cookie-kat és egyéb webhelyadatokat.</p>

<h3>Figyelmeztetés csaló webhelyre</h3>
<p>Ha a Figyelmeztetés csaló webhelyre engedélyezve van, a Safari figyelmeztetést jelenít meg, ha a felkeresett webhely gyaníthatóan adathalászwebhely. Az adathalászat olyan csalás, amelynél megpróbálják ellopni az Ön személyes információit, például a jelszavait és egyéb fiókinformációit. A csaló webhelyek legitim webhelynek álcázzák magukat, például banknak, pénzintézetnek vagy e-mail szolgáltatónak.</p>

<h3>Privát böngészés</h3>
<p>Amikor a Privát böngészés engedélyezve van, a Safari nem jegyzi meg a felkeresett webhelyeket, az automatikus kitöltés adatait, valamint a megnyitott lapok nincsenek tárolva az iCloudban. A Safari meg fogja kérni a webhelyeket és azok külső tartalomszolgáltatóit (beleértve a hirdetőket), hogy ne kövessék Önt. A webhelyek nem módosíthatják az eszközén tárolt információkat, így előfordulhat, hogy az ilyen webhelyeken általában elérhető szolgáltatások nem működnek megfelelően, amíg ki nem kapcsolja a Privát böngészést.</p>
<p>Megjegyzés: Amíg a Privát böngészés engedélyezve van, a Safari felhasználói felülete világos helyett sötéten jelenik meg.</p>

<h3>Safari-javaslatok</h3>
<p>A Safari-keresés megjeleníti az internetről, az iTunesból, az App Store-ból, filmek vetítési időpontjaiból, közeli helyekről és egyebekből származó találatokat is.</p>
<p>Amikor a Safari-javaslatokat használja a Safariban, a keresések, a kiválasztott Safari-javaslatok és a kapcsolódó használati adatok el lesznek küldve az Apple-nek. Ha bekapcsolta az eszközén a Helymeghatározást, akkor amikor az engedélyezett Safari-javaslatok mellett keresést végez a Safariban, az eszköz kereséskor aktuális helyzete el lesz küldve az Apple-nek. A még pontosabb zene- és videojavaslatok érdekében, ha az eszköze rendelkezik zene- és video-előfizetési szolgáltatásokkal, akkor előfordulhat, hogy az ilyen szolgáltatások neve és az előfizetések típusa el lesz küldve az Apple-nek. A fiókjának neve, száma és jelszava nem lesz elküldve az Apple-nek. Az Apple-nek elküldött helyzeteket, keresési kifejezéseket és használati információkat az Apple csak a Safari-javaslatok pontosabbá tételéhez és az Apple termékeinek és szolgáltatásainak fejlesztéséhez használja fel.</p>
<p>Ha nem akarja, hogy a Safari-keresések és Safari-javaslatok használati adatai el legyenek küldve az Apple-nek, akkor kikapcsolhatja a Safari-javaslatokat. Ehhez nyissa meg a Beállításokat, koppintson a Safari lehetőségre, és húzza a Safari-javaslatok kapcsolót „ki” állásba.</p>
<p>Kikapcsolhatja a Helymeghatározást a Safari-javaslatok számára. Ehhez nyissa meg a Beállításokat, koppintson az Adatvédelem lehetőségre, koppintson a Helymeghatározás lehetőségre, koppintson a Rendszerszolgáltatások lehetőségre, és húzza el a Helyzetalapú javaslatok kapcsolót „ki” állásba. Ha kikapcsolja a Helymeghatározást az eszközén, akkor a pontos helyzete nem lesz elküldve az Apple-nek. A releváns keresési javaslatok biztosításához az Apple felhasználhatja az Ön internetkapcsolatának IP-címét az Ön helyzetének egy földrajzi régión való körülbelüli meghatározásához.</p>
<p>Ezeknek a funkcióknak a használatával Ön elfogadja és beleegyezik abba, hogy az Apple és annak leányvállalatai és ügynökei a fent említett módon ezeket az információkat átadják, gyűjtsék, karbantartsák, feldolgozzák és használják.</p>
<p>Az Apple által gyűjtött információk az Apple adatvédelmi irányelvei szerint lesznek felhasználva, amelyek megtalálhatóak a <a href="https://www.apple.com/privacy/hu">www.apple.com/legal/privacy/hu</a> weboldalon. Előfordulhat, hogy a Safari-javaslatok nem minden funkciója érhető el minden nyelven vagy területen, valamint a Safari-javaslatok egyes funkciói területenként változhatnak.</p>

<h3>Az Apple Pay ellenőrzése</h3>
<p>Amikor iPhone-on, iPaden vagy Apple Watchon megnyit egy olyan alkalmazást vagy webhelyet, amely az Apple Payt használja, akkor az ellenőrizheti, hogy Ön engedélyezte-e az Apple Payt az adott eszközön. Bármikor letilthatja, hogy a felkeresett webhelyek ellenőrizzék, Ön engedélyezte-e az Apple Payt. Ehhez nyissa meg Az Apple Pay ellenőrzése beállítást az iOS-eszközének Beállítások > Safari > Adatvédelem és biztonság menüpontjában.</p>

</body>
