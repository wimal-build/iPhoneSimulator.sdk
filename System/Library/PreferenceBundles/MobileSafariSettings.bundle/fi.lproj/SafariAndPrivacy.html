<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Pyydä verkkosivuja lopettamaan selaushistoriasi tarkkailu</h3>
<p>Jotkin verkkosivut seuraavat selaustoimintojasi tarjotessaan sinulle verkkosisältöä. Tämän avulla ne voivat räätälöidä, mitä ne esittelevät sinulle. Safari voi pyytää sivustoja, ja niiden kolmannen osapuolen sisällöntarjoajia (mukaan lukien mainostajat), etteivät ne seuraa sinua.</p>
<p>Joka kerta, kun Safari hakee sisältöä verkkosivulta tämän asetuksen ollessa käytössä, Safari lisää pyynnön olla seuraamatta sinua. Verkkosivusto päättää kuitenkin itse, kunnioittaako se tätä pyyntöä vai ei.</p>

<h3>Estä evästeet ja muu sivustodata</h3>
<p>Verkkosivustot tallentavat usein evästeitä ja muuta dataa laitteeseesi. Tämä data saattaa olla sinun antamaasi, kuten esimerkiksi nimesi, sähköpostiosoitteesi ja asetuksesi. Tämän datan avulla verkkosivustot tunnistavat sinut, kun palaat sivustoille, ja ne voivat tarjota sinulle palveluja ja näyttää sinua kiinnostavia tietoja.</p>
<p>Oletusarvoisesti Safari hyväksyy vain vierailemiesi verkkosivujen evästeitä ja sivustodataa. Tämä auttaa estämään tiettyjä mainostajia tallentamasta dataa laitteeseesi. Voit muuttaa asetuksia niin, että Safari hyväksyy aina tai estää aina evästeet ja muun sivustodatan.</p>

<h3>Varoitus vilpillisestä verkkosivustosta</h3>
<p>Kun Varoitus vilpillisestä sivustosta -toiminto on käytössä, Safari varoittaa, jos vierailemasi sivusto on mahdollinen verkkourkintasivusto. Verkkourkinta on vilpillinen yritys varastaa henkilötietosi, kuten käyttäjätunnuksesi, salasanasi ja tilisi muut tiedot. Vilpillinen verkkosivusto tekeytyy näyttämään esimerkiksi pankin, rahoituslaitoksen tai sähköpostipalvelun tarjoajan aidolta sivustolta. </p>

<h3>Yksityinen selaus</h3>
<p>Kun yksityinen selaus on käytössä, Safari ei muista vierailemiasi sivustoja eikä automaattisen täytön tietoja. Avoimia välilehtiä ei tallenneta iCloudiin. Safari pyytää myös sivustoja, ja niiden kolmannen osapuolen sisällöntarjoajia (mukaan lukien mainostajat), etteivät ne seuraa sinua. Verkkosivustot eivät voi muokata laitteeseesi tallennettuja tietoja, joten sivustoilla normaalisti käytettävissä olevat palvelut saattavat toimia eri tavalla, kunnes laitat yksityisen selauksen pois päältä.</p>
<p>Huomio: kun yksityinen selaus on käytössä, Safarin käyttöliittymä on tumma vaalean sijasta.</p>

<h3>Spotlight-ehdotukset</h3>
<p>Kun käytät Spotlight-ehdotuksia Safarissa, hakukyselysi, valitsemasi Spotlight-ehdotukset ja niihin liittyvät käyttötiedot lähetetään Applelle. Jos laitteesi Sijaintipalvelut on päällä tehdessäsi Spotlight-hakukyselyä, laitteesi sijainti kyselyhetkellä lähetetään Applelle. Apple käyttää sille lähetettyjä sijainti-, hakukysely- ja käyttötietoja ainoastaan Spotlight-ehdotusten merkityksellisyyden sekä muiden Apple-tuotteiden ja -palvelujen parantamiseen.</p>

<p>Jos et halua, että Safari-hakukyselyjen ja Spotlight-ehdotusten käyttötiedot lähetetään Applelle, voit muuttaa Safarin tietosuoja-asetusta milloin tahansa. Tee niin valitsemalla Asetukset > Safari ja vierittämällä osioon Tietosuoja ja suojaus ja ottamalla käyttöön tai poistamalla käytöstä haluamasi valinnat.</p>

<p>Voit laittaa Spotlight-ehdotusten Sijaintipalvelut pois päältä. Tee niin valitsemalla Asetukset > Tietosuoja > Sijaintipalvelut > Järjestelmäpalvelut ja liu'uttamalla Spotlight-ehdotusten valinta pois päältä. Jos laitat laitteesi Sijaintipalvelut pois päältä, tarkkaa sijaintiasi ei lähetetä Applelle. Antaakseen merkityksellisiä hakuehdotuksia Apple saattaa käyttää internet-yhteytesi IP-osoitetta sijaintisi arvioimiseen täsmäyttämällä IP-osoitteen maantieteelliseen alueeseen.</p>

<p>Applen keräämiä tietoja käsitellään Applen tietosuojakäytännön mukaisesti. Tietoja käytännöstä löydät osoitteesta <a href="http://www.apple.com/privacy">www.apple.com/fi/privacy</a>.</p>

</body>
