<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Pyyntö verkkosivustoille olla seuraamatta sinua</h3>
<p>Jotkin verkkosivut seuraavat selaustoimintojasi tarjotessaan sinulle verkkosisältöä. Tämän avulla ne voivat räätälöidä sitä, mitä ne esittelevät sinulle. Safari voi pyytää sivustoja, ja niiden kolmannen osapuolen sisällöntarjoajia (mukaan lukien mainostajat), etteivät ne seuraa sinua.</p>
<p>Joka kerta, kun Safari hakee sisältöä verkkosivulta tämän asetuksen ollessa käytössä, Safari lisää pyynnön olla seuraamatta sinua. Verkkosivusto päättää kuitenkin itse, kunnioittaako se tätä pyyntöä vai ei.</p>

<h3>Estä evästeet ja muu verkkosivuston data</h3>
<p>Verkkosivustot tallentavat usein evästeitä ja muuta dataa laitteeseesi. Tämä data saattaa olla sinun antamaasi, kuten esimerkiksi nimesi, sähköpostiosoitteesi ja asetuksesi. Tämän datan avulla verkkosivustot tunnistavat sinut, kun palaat sivustoille, ja ne voivat tarjota sinulle palveluja ja näyttää sinua kiinnostavia tietoja.</p>
<p>Oletusarvoisesti Safari hyväksyy vain vierailemiesi verkkosivujen evästeitä ja sivustodataa. Tämä auttaa estämään tiettyjä mainostajia tallentamasta dataa laitteeseesi. Voit muuttaa asetuksia niin, että Safari hyväksyy aina tai estää aina evästeet ja muun sivustodatan.</p>

<h3>Varoitus vilpillisestä sivustosta</h3>
<p>Kun Varoitus vilpillisestä sivustosta -toiminto on käytössä, Safari varoittaa, jos vierailemasi sivusto on mahdollinen verkkourkintasivusto. Verkkourkinta on vilpillinen yritys varastaa henkilötietosi, kuten käyttäjätunnuksesi, salasanasi ja tilisi muut tiedot. Vilpillinen verkkosivusto tekeytyy näyttämään esimerkiksi pankin, rahoituslaitoksen tai sähköpostipalvelun tarjoajan aidolta sivustolta.</p>

<h3>Yksityinen selaus</h3>
<p>Yksityisen selauksen ollessa käytössä, Safari ei muista vierailemiasi sivustoja eikä automaattisen täytön tietoja. Avoimia välilehtiä ei tallenneta iCloudiin. Safari pyytää myös sivustoja, ja niiden kolmannen osapuolen sisällöntarjoajia (mukaan lukien mainostajat), etteivät ne seuraa sinua. Verkkosivustot eivät voi muokata laitteeseesi tallennettuja tietoja, joten sivustoilla normaalisti käytettävissä olevat palvelut saattavat toimia eri tavalla, kunnes laitat yksityisen selauksen pois päältä.</p>
<p>Huomaa: kun yksityinen selaus on käytössä, Safarin käyttöliittymä on tumma vaalean sijasta.</p>

<h3>Safari-ehdotukset</h3>
<p>Safari-haku näyttää tuloksia muun muassa verkosta, iTunesista, App Storesta sekä elokuvien esitysajoista ja lähistön paikoista.</p>
<p>Kun käytät Safari-ehdotuksia Safarissa, hakukyselysi, valitsemasi Safari-ehdotukset ja niihin liittyvät käyttötiedot lähetetään Applelle. Jos laitteesi Sijaintipalvelut on päällä tehdessäsi hakukyselyä Safarille Safari-ehdotusten ollessa päällä, laitteesi sijainti kyselyhetkellä lähetetään Applelle. Jotta sinulle voidaan tarjota merkityksellisempiä musiikki- ja videoehdotuksia, jos laitteesi voi käyttää musiikki- ja videotilauspalveluja, voidaan esimerkiksi tilauspalvelujen nimet ja tilaustyypit lähettää Applelle. Käyttäjätunnustasi, numeroasi ja salasanaasi ei lähetetä Applelle. Applelle lähetettyjä sijainti-, hakukysely- ja käyttötietoja käyttää ainoastaan Apple Safari-ehdotusten merkityksellisyyden sekä muiden Apple-tuotteiden ja -palvelujen parantamiseen.</p>
<p>Jos et halua, että Safari-hakusi ja Safari-ehdotuksesi käyttötietoja lähetetään Applelle, voit ottaa Safari-ehdotukset pois käytöstä. Tee niin valitsemalla Asetukset &gt; Safari ja laittamalla Safari-ehdotusten kytkimen pois päältä.</p>
<p>Voit laittaa Sijaintipalvelut pois päältä Safari-ehdotuksille. Tee niin valitsemalla Asetukset &gt; Tietosuoja &gt; Sijaintipalvelut &gt; Järjestelmäpalvelut ja laittamalla Sijaintipohjaisten ehdotusten kytkimen pois päältä. Jos laitat laitteesi Sijaintipalvelut pois päältä, tarkkaa sijaintiasi ei lähetetä Applelle. Toimittaakseen sopivia hakutuloksia, Apple saattaa käyttää Internet-yhteytenne IP-osoitetta arvioidakseen sijaintinne kohdistamalla sen maantieteelliseen alueeseen.</p>
<p>Käyttämällä näitä toimintoja hyväksyt ja ymmärrät, että Apple ja sen tytäryhtiöt ja kumppanit välittävät, keräävät, säilyttävät ja käsittelevät tietoja ylläkuvatulla tavalla.</p>
<p>Applen keräämiä tietoja käsitellään Applen tietosuojakäytännön mukaisesti. Tietoja käytännöstä löydät osoitteesta <a href="https://www.apple.com/fi/privacy">www.apple.com/fi/privacy</a>. Safari-ehdotusten kaikki toiminnot eivät ehkä ole käytettävissä kaikilla kielillä tai kaikilla alueilla ja osa Safari-ehdotusten toiminnoista saattaa vaihdella alueittain.</p>

<h3>Tarkista Apple Pay</h3>
<p>Käyttämäsi apit tai vierailemasi verkkosivustot, jotka käyttävät Apple Payta iPhonessa, iPadissa tai Apple Watchissa, voivat tarkistaa onko Apple Pay otettu käyttöön kyseisessä laitteessa. Voit koska tahansa estää vierailemiasi verkkosivustoja tarkistamasta onko Apple Pay otettu käyttöön valitsemalla Asetukset &gt; Safari &gt; Tietosuoja ja suojaus ja poistamalla Tarkista Apple Pay ‑valinnan.</p>

</body>
