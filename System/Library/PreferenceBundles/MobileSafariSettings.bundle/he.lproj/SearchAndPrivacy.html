<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body dir=rtl>
<h3>‫הצעות ממנועי חיפוש‬</h3>
<p>‫ל-Safari יש שדה אחד עבור חיפוש וכתובות של אתרים, כך שניתן לגלוש באינטרנט ממקום אחד. כאשר מפעילים את ״הצעות ממנועי חיפוש״, Safari יבקש ממנוע החיפוש המועדף שלך להציע הצעות בהתאם למה שהקלדת.‬</p>

<h3>‫הצעות Safari‬</h3>
<p>‫החיפוש של Safari מציג בפניך תוצאות חיפוש מהאינטרנט, מ-iTunes, מה-App Store, מועדי הקרנות של סרטים, מקומות בסביבה ועוד.‬</p>
<p>‫כאשר הינך משתמש/ת ב״הצעות Safari״ ב-Safari, שאילתות החיפוש שלך, ההצעות של Safari שבהן בחרת, ונתוני שימוש קשורים נשלחים אל Apple. אם הפעלת את ״שירותי מיקום״ במכשיר שלך, כשתבצע/י חיפוש ב-Safari כאשר ״הצעות Safari״ פעיל, מיקומו של המכשיר בזמן שליחת הבקשה יישלח אל Apple. על-מנת לספק לך הצעות מוסיקה וסרטים רלוונטיות יותר, אם למכשיר שלך יש גישה לשירותי מנויים של מוסיקה או סרטים, מידע כגון שמות שירותי המנויים או סוגי המנויים עשוי להישלח אל Apple. שם החשבון שלך, המספר והסיסמה שלו לא יישלחו אל Apple. נתוני מיקום, שאילתות חיפוש ופרטי שימוש הנשלחים אל Apple ישמשו אותה רק לצורך הפיכה של ״הצעות Safari״ לרלוונטיות יותר, וכן בכדי לשפר מוצרים ושירותים אחרים של Apple.‬</p>
<p>‫אם אינך רוצה ששאילתות החיפוש שלך ב-⁠Safari ונתוני השימוש שלך בהצעות של Safari יישלחו אל Apple, ניתן לבטל את ״הצעות Safari״ בכל עת. בכדי לעשות זאת, פתח/י את ״הגדרות״, הקש/י על ״Safari״, והחלק/י את המתג של ״הצעות Safari״ למצב ״כבוי״.‬</p>
<p>‫ניתן לבטל את ״שירותי מיקום״ עבור הצעות של Safari. בכדי לעשות זאת, פתח/י את ״הגדרות״, הקש/י על ״פרטיות״, על ״שירותי מיקום״ ועל ״שירותי מערכת״. לאחר מכן, החלק/י את המתג של ״הצעות לפי מיקום״ למצב ״כבוי״. אם תבטל/י את שירותי המיקום במכשיר, פרטי מיקומך המדויק לא יישלחו ל⁠-Apple. בכדי לספק תוצאות חיפוש רלוונטיות, Apple עשויה להשתמש בכתובת ה-IP של חיבור האינטרנט שלך בכדי לחשב את מיקומך הגיאוגרפי הכללי.‬</p>
<p>‫השימוש במאפיינים אלו מהווה אישור לכך שהינך מסכים/ה לשידור, איסוף, תחזוקה, עיבוד ושימוש במידע זה כמתואר לעיל על-ידי Apple, חברות הבת שלה והסוכנים שלה.‬</p>
<p>‫המידע הנאסף על-ידי Apple יהיה בשימוש רק בכפוף למדיניות הפרטיות של Apple, הנמצאת בכתובת <a href="https://www.apple.com/privacy">www.apple.com/privacy</a>. לא כל המאפיינים של ״הצעות Safari״ יהיו זמינים בכל השפות והאזורים. כמה מהמאפיינים של ״הצעות Safari״ עשויים להשתנות מאזור לאזור.‬</p>

<h3>‫טעינה מראש של התוצאה המובילה‬</h3>
<p>‫כאשר מפעילים את ״טען תוצאה מובילה מראש״, ברגע ש-⁠Safari יזהה תוצאה מובילה בסימניות או בהיסטוריית הגלישה שלך, Safari יתחיל לטעון את האתר ברקע. אם תבטל/י אפשרות זו, העמוד ייטען באופן רגיל.‬</p>
</body>

