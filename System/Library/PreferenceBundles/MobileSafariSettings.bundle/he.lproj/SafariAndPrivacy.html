<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body dir = "rtl">
<h3>בקשות ״אל תעקוב אחרי״</h3>
<p>יש אתרים שעוקבים אחרי פעילות הגלישה שלך בעת הגשת תוכן, וזאת בכדי לאפשר להם להתאים את התוכן שהם מגישים אליך באופן אישי. Safari מסוגל לבקש מאתרים, וכן מספקי התוכן החיצוניים שלהם (לרבות מפרסמים), שלא לעקוב אחריך.</p>
<p>כאשר אפשרות זו פעילה, בכל פעם ש-Safari טוען תוכן מאתר באינטרנט, Safari מוסיף בקשה שלא לעקוב אחריך. עם זאת, ההחלטה האם לכבד בקשה זו היא בידי האתר עצמו.</p>

<h3>חסימה של עוגיות ונתונים אחרים של אתרים</h3>
<p>אתרים נוהגים לשמור עוגיות ונתונים אחרים במכשירך. נתונים אלו עשויים לכלול מידע שסיפקת, כגון שמך, כתובת הדוא״ל שלך והעדפות שהגדרת. מידע זה מסייע לאתרים לזהות אותך בביקורך הבא באתר, וזאת בכדי לספק לך שירותים ולהציג לך מידע אשר עשוי לעניין אותך.</p>
<p>ברירת-המחדל היא ש-Safari יקבל עוגיות ונתונים של אתרים רק מאתרים בהם ביקרת. גישה זו מסייעת למנוע ממפרסמים מסויימים לשמור נתונים במכשירך. ניתן להגדיר את מכשירך כך ש-Safari תמיד יקבל או יחסום עוגיות ונתונים אחרים של אתרים.</p>

<h3>אזהרה על אתרי דיוג</h3>
<p>כאשר מפעילים אזהרה על אתרי דיוג, Safari יציג אזהרה ברקע שתגלוש/י לאתר החשוד בדיוג. ״דיוג״ הינו ניסיון להשיג במרמה את פרטיך האישיים, כגון שמות משתמש, סיסמאות ופרטי חשבון שונים. אתר כזה מתחזה לאתר אמיתי, כגון אתר של בנק, מוסד פיננסי או ספק שירות דוא״ל.</p>

<h3>גלישה פרטית</h3>
<p>כאשר מפעילים את ״גלישה פרטית״, Safari לא יזכור באלו אתרים ביקרת או נתוני מילוי אוטומטי של טפסים, והכרטיסיות הפתוחות שלך לא יישמרו ב-iCloud. ‏Safari גם יבקש מאתרים ומספקי תוכן של צד שלישי (כולל מפרסמים) שלא לעקוב אחריך. אתרי אינטרנט אינם יכולים לערוך מידע השמור במכשירך. כתוצאה מכך, יתכן ששירותים שהם בדרך-כלל זמינים באתרים כאלו לא יפעלו כשורה עד שלא תבטל/י את הגלישה הפרטית.</p>
<p>לתשומת לבך: כאשר מפעילים גלישה פרטית, הממשק של Safari הוא בעל מגוון כהה, במקום גוון בהיר.</p>

<h3>הצעות של Spotlight</h3>
<p>בעת השימוש בהצעות של Spotlight ב-Safari, שאילתות החיפוש שלך, ההצעות של Spotlight שהינך בוחר/ת ונתוני שימוש רלוונטיים אחרים יישלחו ל-Apple. אם הפעלת ״שירותי מיקום״ במכשיר, בעת הגשת שאילתא ל-Spotlight, פרטי המיקום של המכשיר יישלחו ל-Apple. פרטי מיקום, שאילתות חיפוש ונתוני שימוש הנשלחים ל-Apple ישמשו את Apple רק בכדי להפוך את ההצעות של Spotlight לרלוונטיות יותר, וכן בכדי לשפר מוצרים ושירותים אחרים של Apple.</p>

<p>אם אין ברצונך ששאילתות החיפוש שלך ב-Safari ונתוני השימוש שלך בהצעות של Spotlight יישלחו ל-Apple, ניתן לשנות את הגדרות הפרטיות שלך עבור Safari בכל עת. בכדי לעשות זאת, פתח/י את ״הגדרות״, הקש/י על ״Safari״, גלול/י עד ל״פרטיות ואבטחה״ ובחר/י את האפשרויות שברצונך להפעיל או לבטל.</p>

<p>ניתן לבטל שירותי מיקום עבור הצעות של Spotlight. בכדי לעשות זאת, פתח/י את ״הגדרות״, הקש/י על ״פרטיות״, על ״שירותי מיקום״ ועל ״שירותי מערכת״. לאחר מכן, החלק/י את המתג של ״הצעות של Spotlight״ למצב ״כבוי״. אם תבטל/י את שירותי המיקום במכשיר, פרטי מיקומך המדוייק לא יישלחו ל-Apple. בכדי לספק תוצאות חיפוש רלוונטיות, Apple עשויה להשתמש בכתובת ה-IP של חיבור האינטרנט שלך בכדי לחשב את מיקומך הגיאוגרפי הכללי.</p>

<p>המידע הנאסף על-ידי Apple יהיה בשימוש רק בכפוף למדיניות הפרטיות של Apple, הנמצאת בכתובת <a href="http://www.apple.com/privacy">www.apple.com/privacy</a>.</p>

</body>
