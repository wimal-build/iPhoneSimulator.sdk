<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>
<html  dir="rtl">

<body>
<h3>בקשות ״אל תעקוב אחרי״</h3>
<p>‫יש אתרים שעוקבים אחרי פעילות הגלישה שלך בעת הגשת תוכן, וזאת בכדי לאפשר להם להתאים את התוכן שהם מגישים אליך באופן אישי. Safari מסוגל לבקש מאתרים, וכן מספקי התוכן החיצוניים שלהם (לרבות מפרסמים), שלא לעקוב אחריך.‬</p>
<p>‫כאשר אפשרות זו פעילה, בכל פעם ש-Safari טוען תוכן מאתר באינטרנט, Safari מוסיף בקשה שלא לעקוב אחריך. עם זאת, ההחלטה האם לכבד בקשה זו היא בידי האתר עצמו.‬</p>

<h3>חסימה של עוגיות ונתונים אחרים של אתרים</h3>
<p>‫אתרים נוהגים לשמור עוגיות ונתונים אחרים במכשירך. נתונים אלו עשויים לכלול מידע שסיפקת, כגון שמך, כתובת הדוא״ל שלך והעדפות שהגדרת. מידע זה מסייע לאתרים לזהות אותך בביקורך הבא באתר, וזאת בכדי לספק לך שירותים ולהציג לך מידע אשר עשוי לעניין אותך.‬</p>
<p>‫ברירת-המחדל היא ש-Safari יקבל עוגיות ונתונים של אתרים רק מאתרים בהם ביקרת. גישה זו מסייעת למנוע ממפרסמים מסויימים לשמור נתונים במכשירך. ניתן להגדיר את מכשירך כך ש-Safari תמיד יקבל או יחסום עוגיות ונתונים אחרים של אתרים.‬</p>

<h3>אזהרה על אתרי דיוג</h3>
<p>‫כאשר מפעילים אזהרה על אתרי דיוג, Safari יציג אזהרה ברקע שתגלוש/י לאתר החשוד בדיוג. ״דיוג״ הינו ניסיון להשיג במרמה את פרטיך האישיים, כגון שמות משתמש, סיסמאות ופרטי חשבון שונים. אתר כזה מתחזה לאתר אמיתי, כגון אתר של בנק, מוסד פיננסי או ספק שירות דוא״ל.‬</p>

<h3>גלישה פרטית</h3>
<p>‫כאשר מפעילים את ״גלישה פרטית״, Safari לא יזכור באלו אתרים ביקרת או נתוני מילוי אוטומטי של טפסים, והכרטיסיות הפתוחות שלך לא יישמרו ב-iCloud. ‏Safari גם יבקש מאתרים ומספקי תוכן של צד שלישי (כולל מפרסמים) שלא לעקוב אחריך. אתרי אינטרנט אינם יכולים לערוך מידע השמור במכשירך. כתוצאה מכך, יתכן ששירותים שהם בדרך-כלל זמינים באתרים כאלו לא יפעלו כשורה עד שלא תבטל/י את הגלישה הפרטית.‬</p>
<p>‫לתשומת לבך: כאשר מפעילים גלישה פרטית, הממשק של Safari הוא בעל מגוון כהה, במקום גוון בהיר.‬</p>

<h3>הצעות Safari</h3>
<p>‫החיפוש של Safari מציג בפניך הצעות מהאינטרנט, מ-iTunes, מה-App Store, מועדי הקרנות של סרטים, מיקומים בסביבה ועוד.‬</p>
<p>‫כאשר הינך משתמש/ת בהצעות של Safari ב-Safari, שאילתות החיפוש שלך, ההצעות של Safari שבהן בחרת, ונתוני שימוש קשורים נשלחים אל Apple. אם הפעלת את ״שירותי מיקום״ במכשיר, כשתבצע/י שאילתת חיפוש ב-Safari כאשר ״הצעות Safari״ פעילות, מיקומו של המכשיר בזמן שליחת הבקשה יישלח אל Apple. בכדי לספק לך הצעות מוסיקה וסרטים רלוונטיות יותר, אם המכשיר שלך יכול לגשת אל שירותי מנוי של מוסיקה או סרטים, מידע כגון שמות שירותי המנוי וסוגי המנויים עשוי להישלח אל Apple. שם החשבון שלך, המספר והסיסמה שלו לא יישלחו אל Apple. נתוני מיקום, שאילתות חיפוש ופרטי שימוש הנשלחים אל Apple ישמשו אותה רק לצורך הפיכה של ״הצעות Safari״ לרלוונטיות יותר, וכן בכדי לשפר מוצרים ושירותים אחרים של Apple.‬</p>
<p>‫אם אין ברצונך ששאילתות החיפוש שלך ב-⁠Safari ונתוני השימוש שלך בהצעות של Safari יישלחו אל Apple, ניתן לבטל את ״הצעות Safari״ בכל עת. בכדי לעשות זאת, פתח/י את ״הגדרות״, הקש/י על ״Safari״, גלול/י עד ל״חיפוש״ והחלק/י את המתג של ״הצעות Safari״ למצב ״כבוי״.‬</p>
<p>‫ניתן לבטל את ״שירותי מיקום״ עבור הצעות של Safari. בכדי לעשות זאת, פתח/י את ״הגדרות״, הקש/י על ״פרטיות״, על ״שירותי מיקום״ ועל ״שירותי מערכת״. לאחר מכן, החלק/י את המתג של ״הצעות Safari ו-Spotlight״ למצב ״כבוי״. אם תבטל/י את שירותי המיקום במכשיר, פרטי מיקומך המדוייק לא יישלחו ל⁠-Apple. בכדי לספק תוצאות חיפוש רלוונטיות, Apple עשויה להשתמש בכתובת ה-IP של חיבור האינטרנט שלך בכדי לחשב את מיקומך הגיאוגרפי הכללי.‬</p>
<p>‫על-ידי שימוש במאפיינים אלו, הינך מסכים/ה לשידור, איסוף, תחזוקה, עיבוד ושימוש במידע זה כמתואר לעיל על-ידי Apple, חברות הבת שלה והסוכנים שלה.‬</p>
<p>‫המידע הנאסף על-ידי Apple יהיה בשימוש רק בכפוף למדיניות הפרטיות של Apple, הנמצאת בכתובת <a href="http://www.apple.com/privacy">www.apple.com/privacy</a>. לא כל המאפיינים של ״הצעות Safari״ יהיו זמינים בכל השפות והאזורים. כמה מהמאפיינים של ״הצעות Safari״ עשויים להשתנות מאזור לאזור.‬</p>

</body>
