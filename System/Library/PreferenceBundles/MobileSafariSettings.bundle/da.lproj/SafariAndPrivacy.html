<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Bed websteder om ikke at registrere dig</h3>
<p>Nogle websteder registrerer dine browseraktiviteter, når de leverer indhold, og på den måde kan de vælge, hvad de viser dig. Safari kan bede websteder og leverandører af indhold fra tredjeparter (inklusive annoncører) om ikke at registrere dig.</p>
<p>Når denne indstilling er valgt, beder du om ikke at blive registreret, hver gang Safari henter indhold fra et websted, men det er op til webstedet, om dette ønske respekteres.</p>

<h3>Bloker cookies og andre webstedsdata</h3>
<p>Websteder lagrer ofte cookies og andre data på din enhed. Disse data kan indeholde oplysninger, som du har oplyst f.eks. dit navn, din e-mailadresse og dine indstillinger. Disse data hjælper websteder med at identificere dig, når du vender tilbage til webstedet, så det kan levere tjenester og vise informationer, der muligvis har interesse for dig.</p>
<p>Safari accepterer som standard kun cookies og webstedsdata fra de websteder, du besøger. Det kan forhindre annoncører i at lagre data på din enhed. Du kan ændre indstillingerne til cookies, så Safari ikke accepterer nogen eller accepterer alle cookies og andre webstedsdata.</p>

<h3>Advarsel om bedragerisk webside</h3>
<p>Når Advarsel om bedragerisk webside er slået til, viser Safari en advarsel, når du besøger en webside, der mistænkes for at være et phishing-websted. Phishing er et ulovligt forsøg på at stjæle dine personlige oplysninger f.eks. brugernavne, adgangskoder og andre kontooplysninger. En bedragerisk webside giver sig ud for at være en legal webside f.eks. en bank, finansinstitution eller e-mailudbyder.</p>

<h3>Privat browser</h3>
<p>Når privat browser er slået til, husker Safari ikke, hvilke sider du besøger. Autoudfyldoplysninger, og hvilke faner, du har åbnet, lagres ikke i iCloud. Safari beder desuden websteder og leverandører af indhold fra tredjeparter (inklusive annoncører) om ikke at registrere dig. Websteder kan ikke ændre oplysninger lagret på din enhed, så dine tjenester, der normalt er tilgængelige på disse steder, virker måske på en anden måde, indtil du slår privat browser fra.</p>
<p>Bemærk: Når Privat browser er slået til, er grænsefladen i Safari mørk og ikke lys.</p>

<h3>Spotlight-forslag</h3>
<p>Når du bruger Spotlight-forslag i Safari, sendes dine søgninger, og de Spotlight-forslag du vælger samt beslægtet brugsdata til Apple. Hvis du foretager en søgning med Spotlight, mens Lokalitetstjenester er slået til på enheden, sendes enhedens lokalitet på tidspunktet for søgningen til Apple. Lokalitet, søgninger og brugsoplysninger sendes til Apple og bruges af Apple til at gøre Spotlight-forslag mere relevante og forbedre andre Apple-produkter og ‑tjenester.</p>

<p>Hvis du ikke vil have, at brugsdata fra Safari-søgninger og Spotlight-forslag sendes til Apple, kan du altid ændre dine indstillinger af anonymitet for Safari. De ændres i Indstillinger. Under Anonymitet og sikkerhed kan du ændre de indstillinger, du vil slå til eller fra.</p>

<p>Du kan slå Lokalitetstjenester fra for Spotlight-forslag. Det gør du ved at åbne Indstillinger, trykke på Anonymitet, trykke på Lokalitetstjenester og slå Spotlight-forslag fra. Hvis du slår Lokalitetstjenester fra på denne enhed sendes din nøjagtige placering ikke til Apple. Apple bruger muligvis din internetsforbindelses IP-adresse til at udlede din omtrentlige placering ved at matche den med et geografisk område og levere relevante søgeforslag.</p>

<p>Oplysninger indsamlet af Apple vil blive behandlet i overensstemmelse med Apples politik mht. beskyttelse af personlige oplysninger, som kan læses på <a href="http://www.apple.com/dk/privacy">www.apple.com/dk/privacy</a>.</p>

</body>
