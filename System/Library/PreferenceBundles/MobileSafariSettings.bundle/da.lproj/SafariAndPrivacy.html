<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Bed websteder om ikke at registrere dig</h3>
<p>Nogle websteder registrerer dine browseraktiviteter, når de leverer indhold, og på den måde kan de vælge, hvad de viser dig. Safari kan bede websteder og leverandører af indhold fra tredjeparter (inklusive annoncører) om ikke at registrere dig.</p>
<p>Når denne indstilling er valgt, beder du om ikke at blive registreret, hver gang Safari henter indhold fra et websted, men det er op til webstedet, om dette ønske respekteres.</p>

<h3>Bloker cookies og andre webstedsdata</h3>
<p>Websteder lagrer ofte cookies og andre data på din enhed. Disse data kan indeholde oplysninger, som du har oplyst f.eks. dit navn, din e‐mailadresse og dine indstillinger. Disse data hjælper websteder med at identificere dig, når du vender tilbage til webstedet, så det kan levere tjenester og vise informationer, der muligvis har interesse for dig.</p>
<p>Safari accepterer som standard kun cookies og webstedsdata fra de websteder, du besøger. Det kan forhindre annoncører i at lagre data på din enhed. Du kan ændre indstillingerne til cookies, så Safari ikke accepterer nogen eller accepterer alle cookies og andre webstedsdata.</p>

<h3>Advarsel om bedragerisk websted</h3>
<p>Når Advarsel om bedragerisk websted er slået til, viser Safari en advarsel, når du besøger et websted, der mistænkes for at være et phishing-websted. Phishing er et ulovligt forsøg på at stjæle dine personlige oplysninger f.eks. brugernavne, adgangskoder og andre kontooplysninger. Et bedragerisk websted giver sig ud for at være et lovligt websted f.eks. en bank, finansiel institution eller e-mailudbyder.</p>

<h3>Privat browser</h3>
<p>Når privat browser er slået til, husker Safari ikke, hvilke sider du besøger. Autoudfyldoplysninger og åbne faner lagres ikke i iCloud. Safari beder desuden websteder og leverandører af indhold fra tredjeparter (inklusive annoncører) om ikke at registrere dig. Websteder kan ikke ændre oplysninger lagret på din enhed, så dine tjenester, der normalt er tilgængelige på disse steder, virker måske på en anden måde, indtil du slår privat browser fra.</p>
<p>Bemærk: Når Privat browser er slået til, er grænsefladen i Safari mørk og ikke lys.</p>

<h3>Safari-forslag</h3>
<p>Safari-søgninger viser forslag fra internettet, iTunes, App Store, biograftider, lokaliteter i nærheden m.m.</p>
<p>Når du bruger Safari-forslag i Safari, sendes dine søgninger og de Safari-forslag, du vælger, samt beslægtede brugsdata til Apple. Hvis du slår Lokalitetstjenester til på din enhed, når du foretager en søgning i Safari med Safari-forslag slået til, sendes din enheds lokalitet til Apple. Hvis din enhed kan få adgang til abonnementstjenester til musik- og video, sendes oplysninger om navnene på abonnementstjenester og typer af abonnementer muligvis til Apple for at levere mere relevante musik- og videoforslag til dig. Dit kontonavn, dit kontonummer og adgangskoden til din konto sendes ikke til Apple. Lokalitet, søgninger og brugsoplysninger sendes til Apple og bruges kun af Apple til at gøre Safari-forslag mere relevante og forbedre andre Apple-produkter og ‑tjenester.</p>
<p>Hvis du ikke vil have, at brugsdata fra Safari-søgninger og Safari-forslag sendes til Apple, kan du slå Safari-forslag fra. Det gør du ved at åbne Indstillinger, trykke på Safari og skubbe kontakten Safari-forslag til &ldquo;fra.&rdquo;</p>
<p>Du kan slå Lokalitetstjenester fra for Safari-forslag. Det gør du ved at åbne Indstillinger, trykke på Anonymitet, trykke på Lokalitetstjenester, trykke på Systemtjenester og skubbe kontakten Lokalitetsbaserede forslag til &ldquo;fra&rdquo;. Hvis du slår Lokalitetstjenester fra på din enhed sendes din nøjagtige lokalitet ikke til Apple. For at kunne levere relevante søgeforslag bruger Apple muligvis IP-adressen på din internetforbindelse til at anslå din omtrentlige lokalitet ved at matche den til et geografisk område.</p>
<p>Når du bruger disse funktioner indvilger du i, at Apple og dets datterselskaber og repræsentanter overfører, indsamler, vedligeholder, bearbejder og bruger disse oplysninger som beskrevet ovenfor.</p>
<p>Oplysninger indsamlet af Apple behandles i overensstemmelse med Apples politik mht. beskyttelse af personlige oplysninger, som kan læses på <a href="https://www.apple.com/dk/privacy">www.apple.com/dk/privacy</a>. Muligvis er ikke alle Spotlight-forslag tilgængelige for alle sprog eller alle områder, og nogle funktioner i Spotlight-forslag kan variere efter område.</p>

<h3>Kontroller Apple Pay</h3>
<p>Når du arbejder i en app eller er på et websted, der bruger Apple Pay på en iPhone, iPad eller et Apple Watch, kan de kontrollere, om du har slået Apple Pay til på den pågældende enhed. Du kan altid forhindre, at de websteder, du besøger, kontrollerer, om Apple Pay er slået til, ved at gå til indstillingen Kontroller Apple Pay på din iOS-enhed i Indstillinger > Safari > Anonymitet og sikkerhed.</p>

</body>