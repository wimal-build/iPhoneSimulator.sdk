<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Προτάσεις μηχανής αναζήτησης</h3>
<p>Το Safari διαθέτει ένα πεδίο για αναζητήσεις και διευθύνσεις Ιστού ώστε να μπορείτε να περιηγείστε στον Ιστό από ένα βολικό σημείο. Όταν είναι ενεργοποιημένες οι Προτάσεις μηχανής αναζήτησης, το Safari θα ζητά από την επιλεγμένη σας μηχανή αναζήτησης προτάσεις που βασίζονται σε αυτά που έχετε πληκτρολογήσει.</p>

<h3>Προτάσεις Safari</h3>
<p>Η αναζήτηση στο Safari εμφανίζει προτάσεις από τον Ιστό, το iTunes, το App Store, ώρες προβολής ταινιών, κοντινές τοποθεσίες, και πολλά ακόμη.</p>
<p>Όταν χρησιμοποιείτε τις Προτάσεις Safari στο Safari, τα ερωτήματα αναζήτησής σας, οι Προτάσεις Safari που επιλέγετε, και σχετικά δεδομένα χρήσης θα αποστέλλονται στην Apple. Αν έχετε ενεργοποιήσει τις Υπηρεσίες τοποθεσίας στη συσκευή σας, όταν στέλνετε ένα ερώτημα αναζήτησης στο στο Safari με ενεργοποιημένες τις Προτάσεις στο Safari, η τοποθεσία της συσκευής σας τη δεδομένη στιγμή θα αποστέλλεται στην Apple. Για να εμφανίζονται πιο σχετικές προτάσεις μουσικής και βίντεο, αν η συσκευή σας έχει πρόσβαση σε συνδρομητικές υπηρεσίες μουσικής ή βίντεο, τότε μπορεί να αποστέλλονται στην Apple πληροφορίες όπως τα ονόματα των συνδρομητικών υπηρεσιών και οι τύποι συνδρομών. Το όνομα λογαριασμού, ο αριθμός και το συνθηματικό σας δεν θα αποστέλλονται στην Apple. Η τοποθεσία, τα ερωτήματα αναζήτησης και οι πληροφορίες χρήσης που αποστέλλονται στην Apple θα χρησιμοποιούνται από την Apple μόνο για να γίνουν οι Προτάσεις Safari πιο σχετικές και για τη βελτίωση άλλων προϊόντων και υπηρεσιών της Apple</p>
<p>Αν δεν επιθυμείτε την αποστολή στην Apple των ερωτημάτων αναζήτησής σας στο Safari και των δεδομένων χρήσης σας των Προτάσεων Safari, μπορείτε να απενεργοποιήσετε τις Προτάσεις Safari. Για να το κάνετε αυτό, ανοίξτε τις «Ρυθμίσεις», αγγίξτε «Safari», κάντε κύλιση προς τα κάτω μέχρι να εμφανιστεί η «Αναζήτηση» και σύρετε τον διακόπτη των Προτάσεων Safari στην ανενεργή θέση.</p>
<p>Μπορείτε να απενεργοποιήσετε τις Υπηρεσίες τοποθεσίας για τις Προτάσεις Safari οποιαδήποτε στιγμή. Για να το κάνετε αυτό, ανοίξτε τις «Ρυθμίσεις», αγγίξτε «Απόρρητο», «Υπηρεσίες τοποθεσίας», «Υπηρεσίες συστήματος» και σύρετε τον διακόπτη «Safari και Προτάσεις Spotlight» στην ανενεργή θέση. Αν απενεργοποιήσετε τις Υπηρεσίες τοποθεσίας στη συσκευή σας, η ακριβής τοποθεσία σας δεν θα αποστέλλεται στην Apple. Για την παροχή σχετικών προτάσεων αναζήτησης, η Apple μπορεί να χρησιμοποιεί τη διεύθυνση IP της σύνδεσής σας στο Διαδίκτυο για την εκτίμηση κατά προσέγγιση της τοποθεσίας σας αντιστοιχίζοντας αυτήν τη διεύθυνση με μια γεωγραφική περιοχή.</p>
<p>Η χρήση των λόγω δυνατοτήτων από μέρους σας συνεπάγεται ότι συμφωνείτε και συναινείτε ως προς τη μετάδοση, συλλογή, διατήρηση, επεξεργασία και χρήση των προαναφερθέντων πληροφοριών όπως περιγράφεται παραπάνω, από την Apple, τις θυγατρικές και τους πράκτορές της.</p>
<p>Ο χειρισμός των πληροφοριών που συλλέγει η Apple πραγματοποιείται σύμφωνα με την Πολιτική απορρήτου της, την οποία μπορείτε να βρείτε στη διεύθυνση <a href="http://www.apple.com/gr/privacy">www.apple.com/gr/privacy</a>. Μπορεί να μη διατίθενται όλες οι δυνατότητες των Προτάσεων Safari σε όλες τις γλώσσες ή περιοχές, και κάποιες δυνατότητες των Προτάσεων Safari μπορεί να διαφέρουν ανά περιοχή.</p>

<h3>Προφόρτωση πρώτου αποτελέσματος</h3>
<p>Με ενεργοποιημένη την Προφόρτωση πρώτου αποτελέσματος, μόλις το Safari προσδιορίσει ένα Πρώτο αποτέλεσμα βάσει των σελιδοδεικτών και του ιστορικού περιήγησής σας, θα αρχίσει να φορτώνει την ιστοσελίδα στο παρασκήνιο. Εάν απενεργοποιήσετε αυτήν την επιλογή, η σελίδα θα φορτώσει κανονικά.</p>
</body>
