<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Richiesta di non rilevamento da parte dei siti web</h3>
<p>Alcuni siti web tengono traccia delle tue attività di navigazione quando ti forniscono dei contenuti in modo da presentarti poi degli elementi che ritengono adatti a te. Safari può chiedere ai siti e ai fornitori di contenuti di terze parti (inserzionisti pubblicitari compresi) di non raccogliere dati relativi alla tua navigazione.</p>
<p>Quando quest'opzione è abilitata, ogni volta che Safari recupera contenuti da un sito web, aggiunge la richiesta di non raccogliere i dati relativi alla tua navigazione; tuttavia sarà il sito web a decidere di rispettare o meno tale richiesta.</p>

<h3>Blocco di cookie e altri dati dei siti web</h3>
<p>I siti web archiviano spesso cookie e altri dati sul tuo dispositivo. Tali dati possono includere informazioni da te fornite, come nome, indirizzo e-mail e preferenze. Questi dati aiutano i siti web a identificarti alla visita successiva per poterti fornire dei servizi e delle informazioni di tuo interesse.</p>
<p>Di default, Safari accetta i cookie e i dati solo dai siti web che hai visitato. In questo modo è possibile impedire che certi siti di pubblicità archivino cookie sul tuo dispositivo. Puoi modificare le preferenze in modo che Safari blocchi o accetti sempre i cookie e altri dati dei siti web.</p>

<h3>Campo di ricerca smart</h3>
<p>Safari dispone di un campo per la ricerca e l'inserimento di siti web che ti consente di navigare sul web comodamente dalla stessa posizione. Quando sono abilitati i suggerimenti del motore di ricerca, Safari chiederà dei suggerimenti ai motori di ricerca che hai selezionato basati sul testo da te digitato.</p>
<p>Se hai abilitato “Precarica risultato migliore”, quando Safari rileva il risultato migliore, basandosi sui tuoi preferiti e sulla cronologia di navigazione, inizia a caricare la pagina web in background. Se disabiliti quest'opzione, la pagina verrà caricata normalmente.</p>

<h3>Avviso sito web fraudolento</h3>
<p>Quando l'opzione “Avviso sito web fraudolento” è abilitata, Safari mostra un avviso se il sito che stai visitando è un sito sospetto di phishing, ossia di un tentativo fraudolento di sottrazione delle tue informazioni personali, quali nome utente, password e altri dati relativi al tuo account. Un sito web fraudolento si spaccia di solito per sito legittimo, come il sito di una banca, di un'istituto finanziario o di un fornitore di servizi e-mail.</p>

<h3>Navigazione privata</h3>
<p>Quando la navigazione privata è abilitata, Safari non memorizza le pagine che visiti né le informazioni di riempimento automatico, e i pannelli aperti non vengono archiviati su iCloud. Safari chiederà inoltre ai siti e ai fornitori di contenuti di terze parti (inserzionisti pubblicitari compresi) di non raccogliere dati relativi alla tua navigazione. I siti web non possono modificare le informazioni archiviate sul tuo dispositivo, quindi i servizi normalmente disponibili su tali siti potrebbero funzionare in modo diverso finché non disattivi la navigazione privata.</p>
<p>Nota: quando è attiva la navigazione privata, l'interfaccia utente di Safari è scura, non chiara come al solito.</p>
</body>
