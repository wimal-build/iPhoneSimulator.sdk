<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Richiesta di non rilevamento da parte di siti web</h3>
<p>Alcuni siti web tengono traccia delle tue attività di navigazione quando ti forniscono dei contenuti in modo da presentarti poi degli elementi che ritengono adatti a te. Safari può chiedere ai siti e ai fornitori di contenuti di terze parti (inserzionisti pubblicitari compresi) di non raccogliere dati relativi alla tua navigazione.</p>
<p>Quando queste impostazioni sono abilitate, ogni volta che vengono acquisiti contenuti da un sito Internet, Safari inoltra una richiesta di non rilevamento dei dati, tuttavia, il sito può decidere se accettarla o meno.</p>

<h3>Blocco di cookie e altri dati dei siti web</h3>
<p>I siti web archiviano spesso cookie e altri dati sul tuo dispositivo. Tali dati possono includere informazioni da te fornite, come nome, indirizzo e-mail e preferenze. Questi dati aiutano i siti web a identificarti alla visita successiva per poterti fornire dei servizi e delle informazioni di tuo interesse.</p>
<p>Di default, Safari accetta i cookie e i dati solo dai siti web che hai visitato. In questo modo è possibile impedire che certi siti di pubblicità archivino dati sul tuo dispositivo. Puoi modificare le preferenze in modo che Safari blocchi o accetti sempre i cookie e altri dati dei siti web.</p>

<h3>Avviso sito web fraudolento</h3>
<p>Quando l'opzione “Avviso sito web fraudolento” è abilitata, Safari mostra un avviso se il sito che stai visitando è un sito sospetto di phishing, ossia di un tentativo fraudolento di sottrazione delle tue informazioni personali, quali nome utente, password e altri dati relativi al tuo account. Un sito web fraudolento si spaccia di solito per sito legittimo, come il sito di una banca, di un istituto finanziario o di un provider di servizi e-mail.</p>

<h3>Navigazione privata</h3>
<p>Quando la navigazione privata è abilitata, Safari non memorizza le pagine che visiti né le informazioni di riempimento automatico, e i pannelli aperti non vengono archiviati su iCloud. Safari chiederà inoltre ai siti e ai fornitori di contenuti di terze parti (inserzionisti pubblicitari compresi) di non raccogliere dati relativi alla tua navigazione. I siti web non possono modificare le informazioni archiviate sul tuo dispositivo, quindi i servizi normalmente disponibili su tali siti potrebbero funzionare in modo diverso finché non disattivi la navigazione privata.</p>
<p>Nota: quando la navigazione privata è attiva, l'interfaccia utente di Safari è di colore scuro, contrariamente al solito in cui si presenta di un colore chiaro.</p>

<h3>Suggerimenti Spotlight</h3>
<p>Usando i suggerimenti di Spotlight in Safari, le tue query di ricerca, i suggerimenti che selezioni e i dati relativi all'uso verranno inviati ad Apple. Se hai attivato i servizi di localizzazione, anche la posizione del tuo dispositivo al momento della ricerca verrà comunicata ad Apple. La posizione, le query di ricerca e le informazioni d'uso inviate ad Apple verranno usate per rendere i suggerimenti di Spotlight più efficaci e per migliorare altri prodotti e servizi di Apple.</p>

<p>Se desideri che le query di ricerca di Safari e i dati d'uso dei suggerimenti di Spotlight non vengano inviati ad Apple, puoi cambiare le impostazioni relative alla privacy per Safari in qualsiasi momento. Apri Impostazioni, seleziona Safari, scorri fino alla sezione Privacy e Sicurezza, quindi scegli le opzioni che desideri abilitare o disabilitare.</p>

<p>Puoi inoltre disattivare i servizi di localizzazione per i suggerimenti di Spotlight. Per farlo, vai a Impostazioni, tocca nell'ordine Privacy, Localizzazione, Servizi di sistema, e disabilita i suggerimenti di Spotlight. Disattivando i servizi di localizzazione sul tuo dispositivo, la tua posizione non verrà inviata ad Apple. Per fornirti suggerimenti di ricerca adatti a te, Apple può usare l'indirizzo IP della tua connessione Internet per stabilire approssimativamente la tua posizione abbinandola a una regione geografica.</p>

<p>Le informazioni raccolte da Apple saranno trattate in conformità alle Norme sulla privacy, che possono essere consultate sul sito <a href="http://www.apple.com/privacy">www.apple.com/it/privacy</a>.</p>

</body>
