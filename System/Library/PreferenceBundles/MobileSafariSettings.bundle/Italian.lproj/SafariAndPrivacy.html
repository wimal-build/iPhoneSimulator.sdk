<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Richiesta di non rilevamento da parte di siti web</h3>
<p>Alcuni siti web tengono traccia delle tue attività di navigazione quando ti forniscono dei contenuti in modo da presentarti poi degli elementi che ritengono adatti a te. Safari può chiedere ai siti e ai fornitori di contenuti di terze parti (inserzionisti pubblicitari compresi) di non raccogliere dati relativi alla tua navigazione.</p>
<p>Quando queste impostazioni sono abilitate, ogni volta che vengono acquisiti contenuti da un sito Internet, Safari inoltra una richiesta di non rilevamento dei dati, tuttavia, il sito può decidere se accettarla o meno.</p>

<h3>Blocco di cookie e altri dati dei siti web</h3>
<p>I siti web archiviano spesso cookie e altri dati sul tuo dispositivo. Tali dati possono includere informazioni da te fornite, come nome, indirizzo e-mail e preferenze. Questi dati aiutano i siti web a identificarti alla visita successiva per poterti fornire dei servizi e delle informazioni di tuo interesse.</p>
<p>Di default, Safari accetta i cookie e i dati solo dai siti web che hai visitato. In questo modo è possibile impedire che certi siti di pubblicità archivino dati sul tuo dispositivo. Puoi modificare le preferenze in modo che Safari blocchi o accetti sempre i cookie e altri dati dei siti web.</p>

<h3>Avviso siti web fraudolenti</h3>
<p>Quando l'opzione “Avviso sito web fraudolento” è abilitata, Safari mostra un avviso se il sito che stai visitando è un sito sospetto di phishing, ossia di un tentativo fraudolento di sottrazione delle tue informazioni personali, quali nome utente, password e altri dati relativi al tuo account. Un sito web fraudolento si spaccia di solito per sito legittimo, come il sito di una banca, di un istituto finanziario o di un provider di servizi e-mail.</p>

<h3>Navigazione privata</h3>
<p>Quando la navigazione privata è abilitata, Safari non memorizza le pagine che visiti o le informazioni di riempimento automatico, e i pannelli aperti non vengono archiviati su iCloud. Safari chiederà inoltre ai siti e ai fornitori di contenuti di terze parti (inserzionisti pubblicitari compresi) di non raccogliere dati relativi alla tua navigazione. I siti web non possono modificare le informazioni archiviate sul tuo dispositivo, quindi i servizi normalmente disponibili su tali siti potrebbero funzionare in modo diverso finché non disattivi la navigazione privata.</p>
<p>Nota: quando la navigazione privata è attiva, l'interfaccia utente di Safari è di colore scuro, contrariamente al solito in cui si presenta di un colore chiaro.</p>

<h3>Suggerimenti di Safari</h3>
<p>Safari ora mostra suggerimenti dal web, da iTunes, da App Store, orari del cinema, luoghi vicino a te e molto altro.</p>
<p>Quando utilizzi i suggerimenti di Safari, le query di ricerca, i suggerimenti che selezioni e i dati d’uso correlati verranno inviati ad Apple. Se hai attivato i servizi di localizzazione sul tuo dispositivo, quando esegui una ricerca in Safari e hai abilitato i suggerimenti del browser, la posizione del tuo dispositivo in quel momento specifico verrà inviata ad Apple. Al fine di fornirti suggerimenti rilevanti per musica e video, se il tuo dispositivo può accedere a servizi in abbonamento di contenuti musicali e video, alcune informazioni come i nomi dei servizi stessi e il tipo di abbonamenti che hai sottoscritto possono essere inviate ad Apple. Il nome, il numero di account e la password non verranno inviati ad Apple. La posizione, le query di ricerca e le informazioni di utilizzo inviate ad Apple verranno utilizzate unicamente per rendere i suggerimenti di Safari più efficaci e per migliorare altri prodotti e servizi Apple.</p>
<p>Se non desideri inviare i dati delle query di ricerca o dei suggerimenti di Safari ad Apple, puoi disattivare i suggerimenti di Safari. Per farlo, apri Impostazioni > Safari > Ricerca e disattiva l'interruttore corrispondente.</p>
<p>Puoi disattivare i servizi di localizzazione per i suggerimenti di Safari. Per farlo, vai in Impostazioni, seleziona Privacy > Localizzazione > Servizi di sistema e disabilita l'interruttore relativo ai suggerimenti di Spotlight e Safari. Disattivando i servizi di localizzazione sul dispositivo, la tua posizione precisa non verrà inviata ad Apple. Per fornirti suggerimenti di ricerca adatti, Apple può utilizzare l'indirizzo IP della tua connessione Internet per stabilire approssimativamente la tua posizione abbinandola a una regione geografica.</p>
<p>Utilizzando queste funzionalità, accetti e consenti la trasmissione, la raccolta, la conservazione, l'elaborazione e l'utilizzo di tali informazioni da parte di Apple e dei suoi partner e licenziatari così come indicato di cui sopra.</p>
<p>Le informazioni ricevute da Apple verranno trattate secondo le politiche di tutela della privacy di Apple consultabili all'indirizzo <a href="http://www.apple.com/it/privacy">www.apple.com/it/privacy</a>. Alcune funzionalità dei suggerimenti di Safari potrebbero non essere disponibili in tutte le lingue e aree geografiche o potrebbero variare a seconda della regione.</p>

</body>
