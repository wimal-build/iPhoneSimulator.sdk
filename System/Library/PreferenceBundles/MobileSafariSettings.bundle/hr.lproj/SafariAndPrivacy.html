<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Traženje od internetskih stranica da vas ne prate</h3>
<p>Neke internetske stranice prate vaše aktivnosti pretraživanja za vrijeme pružanja sadržaja, čime im se omogućava da prilagode sadržaj koji vam predstavljaju. Safari može zatražiti od stranica i njihovih drugih pružatelja sadržaja (uključujući oglašivače) da vas ne prate.</p>
<p>Kad je ova postavka omogućena, svaki put kada Safari učita sadržaj s internetske stranice, Safari će dodati zahtjev da vas se ne prati, ali internetska stranica odlučuje hoće li taj zahtjev poštovati.</p>

<h3>Blokiranje kolačića i ostalih podataka internetskih stranica</h3>
<p>Internetske stranice često pohranjuju kolačiće i ostale podatke na vaš uređaj. Ti podaci mogu sadržavati informacije koje ste vi pružili, primjerice vaše ime, e-mail adresu i vaše postavke. Te informacije pomažu internetskim stranicama kako bi vas identificirale kad se vratite, tako da stranica može pružiti usluge namijenjene vama i prikazati informacije koje bi vas mogle zanimati.</p>
<p>Standardno, Safari prihvaća kolačiće i podatke internetskih stranica samo s internetskih stranica koje posjetite. Time se određenim oglašivačima sprečava da pohranjuju podatke na vašem uređaju. Možete promijeniti vaše postavke tako da Safari uvijek prihvaća ili uvijek blokira kolačiće i ostale podatke internetskih stranica.</p>

<h3>Pametno polje za pretraživanje</h3>
<p>Safari ima jedno polje za unos pojmova za pretraživanje i internetskih adresa, tako da možete pretraživati internet s jednog prikladnog mjesta. Kad su omogućeni "Prijedlozi za pretraživač", Safari će od vašeg odabranog pretraživača zatražiti prijedloge na osnovi sadržaja kojeg ste utipkali.</p>
<p>Kad je omogućena opcija "Unaprijed učitaj Top Hit", čim Safari utvrdi Top Hit na osnovi vaših knjižnih oznaka i povijesti pretraživanja, Safari će započeti učitavanje internetske stranice u pozadini. Onemogućite li ovu opciju, stranica će se normalno učitati.</p>

<h3>Upozorenje na prevarantske internetske stranice</h3>
<p>Kad je omogućeno "Upozorenje za prevarantsku stranicu", Safari će prikazati upozorenje ako se sumnja da je stranica koju posjećujete prevarantska. Prevarantske stranice pokušavaju prevarom ukrasti vaše osobne informacije, kao što su vaša korisnička imena, lozinke i ostale informacije vašeg računa. Prevarantska stranica maskira se kao ispravna stranica, primjerice stranica banke, financijske institucije ili pružatelja e-mail usluge.</p>

<h3>Privatno pretraživanje</h3>
<p>Kad je omogućeno Privatno pretraživanje, Safari ne pamti stranice koje posjetite kao ni informacije Auto ispune, a vaše otvorene kartice ne pohranjuju se na iCloudu. Safari će također zatražiti od stranica i njihovih drugih pružatelja sadržaja (uključujući oglašivače) da vas ne prate. Internetske stranice ne mogu mijenjati informacije pohranjene na vašem uređaju, stoga usluge koje su obično dostupne na takvim stranicama mogu raditi na drugačiji način sve dok ne isključite Privatno pretraživanje.</p>
<p>Napomena: Dok je Privatno pretraživanje omogućeno, korisničko sučelje Safarija izgleda tamnije no inače.</p>
</body>
