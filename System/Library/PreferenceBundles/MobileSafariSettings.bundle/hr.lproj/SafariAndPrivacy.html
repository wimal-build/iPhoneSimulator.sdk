<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Traženje od web stranica da vas ne prate</h3>
<p>Neke web stranice prate vaše aktivnosti pretraživanja za vrijeme pružanja sadržaja, čime im se omogućava da prilagode sadržaj koji vam predstavljaju. Safari može zatražiti od stranica i njihovih drugih pružatelja sadržaja (uključujući oglašivače) da vas ne prate.</p>
<p>Kad je ova postavka omogućena, svaki put kada Safari učita sadržaj s web stranice, Safari će dodati zahtjev da vas se ne prati, ali web stranica odlučuje hoće li taj zahtjev poštovati.</p>

<h3>Blokiranje kolačića i ostalih podataka web stranica</h3>
<p>Web stranice često pohranjuju kolačiće i ostale podatke na vaš uređaj. Ti podaci mogu sadržavati informacije koje ste vi pružili, primjerice vaše ime, e-mail adresu i vaše postavke. Te informacije pomažu web stranicama kako bi vas identificirale kad se vratite, tako da stranica može pružiti usluge namijenjene vama i prikazati informacije koje bi vas mogle zanimati.</p>
<p>Standardno, Safari prihvaća kolačiće i podatke web stranica samo s web stranica koje posjetite. Time se određenim oglašivačima sprečava da pohranjuju podatke na vašem uređaju. Možete promijeniti vaše postavke tako da Safari uvijek prihvaća ili uvijek blokira kolačiće i ostale podatke web stranica.</p>

<h3>Upozorenje na prevarantske web stranice</h3>
<p>Kad je omogućeno "Upozorenje za prevarantsku stranicu", Safari će prikazati upozorenje ako se sumnja da je stranica koju posjećujete prevarantska. Prevarantske stranice pokušavaju prevarom ukrasti vaše osobne informacije, kao što su vaša korisnička imena, lozinke i ostale informacije vašeg računa. Prevarantska stranica maskira se kao ispravna stranica, primjerice stranica banke, financijske institucije ili pružatelja e-mail usluge.</p>

<h3>Privatno pretraživanje</h3>
<p>Kad je omogućeno Privatno pretraživanje, Safari ne pamti stranice koje posjetite kao ni informacije Auto ispune, a vaše otvorene kartice ne pohranjuju se na iCloudu. Safari će također zatražiti od stranica i njihovih drugih pružatelja sadržaja (uključujući oglašivače) da vas ne prate. Web stranice ne mogu mijenjati informacije pohranjene na vašem uređaju, stoga usluge koje su obično dostupne na takvim stranicama mogu raditi na drugačiji način sve dok ne isključite Privatno pretraživanje.</p>
<p>Napomena: Dok je Privatno pretraživanje omogućeno, korisničko sučelje Safarija izgleda tamnije no inače.</p>
</body>

<h3>Safari prijedlozi</h3>
<p>Safari pretraživanje prikazuje prijedloge s interneta, iTunesa, App Storea, rasporede projekcija filmova, obližnje lokacije i ostalo.</p>
<p>Kad koristite Safari prijedloge u Safariju, vaši upiti za pretraživanje, odabrani Safarijevi prijedlozi i povezani podaci o uporabi poslat će se tvrtki Apple. Ako su na uređaju uključene Lokacijske usluge u vrijeme unosa upita za pretraživanje u Safariju s omogućenim Safari prijedlozima, trenutna lokacija vašeg uređaja poslat će tvrtki Apple. Kako bismo vam pružili što relevantnije glazbene i video prijedloge, ako vaš uređaj može pristupiti uslugama za glazbenu ili video pretplatu, informacije kao što su nazivi usluga za pretplatu i vrste pretplata mogu biti poslani Appleu. Naziv vašeg računa, broj i lozinka neće biti poslani Appleu. Apple će koristiti poslanu lokaciju, upite za pretraživanje i informacije o uporabi samo kako bi Safari prijedloge učinio releventnijim i kako bi poboljšao druge Appleove proizvode i usluge.</p>
<p>Ako ne želite da se vaši podaci o upitima za pretraživanje u Safariju i Safarijevim prijedlozima pošalju Appleu, možete isključiti Safari prijedloge. Želite li to učiniti, otvorite Postavke, dodirnite Pretraži i pomaknite prekidač Safari prijedlozi u isključen položaj.</p>
<p>Možete isključiti Lokacijske usluge za Safari prijedloge. Želite li to učiniti, otvorite Postavke, dodirnite Privatnost, dodirnite Lokacijske usluge, dodirnite Usluge sustava i pomaknite prekidač Safari i Spotlight prijedlozi u isključen položaj. Isključite li Lokacijske usluge na vašem uređaju, vaša precizna lokacija neće biti poslana tvrtki Apple. Za isporuku relevantnih prijedloga za pretraživanje, Apple može upotrijebiti IP adresu vaše internetske veze kako bi približno odredio vašu lokaciju, tako da je usporedi sa zemljopisnim područjem.</p>
<p>Uporabom ovih značajki, slažete se i pristajete da tvrtka Apple, njezine podružnice i agenti smiju odašiljati, prikupljati, održavati, obrađivati i koristiti ove informacije kako je opisano iznad.</p>
<p>Informacije koje Apple prikupi tretirat će se u skladu s Appleovim pravilima privatnosti, koja možete pročitati na <a href="http://www.apple.com/hr/privacy">www.apple.com/hr/privacy</a>. Neke značajke Safari prijedloga možda neće biti dostupne na svim jezicima ili u svim regijama, a neke značajke Safari prijedloga mogu varirati ovisno o regiji.</p>

</body>
