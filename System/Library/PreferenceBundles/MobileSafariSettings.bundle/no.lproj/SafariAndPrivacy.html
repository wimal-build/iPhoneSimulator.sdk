<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Be nettsteder om ikke å spore deg</h3>
<p>Noen nettsteder registrerer nettaktiviteten din når du viser innhold fra dem, slik at de kan skreddersy innholdet for deg. Safari kan be nettsteder og tredjeparter som leverer innhold til dem (inkludert annonsører), om ikke å spore deg.</p>
<p>Når dette valget er aktivert, legger Safari til en forespørsel om å ikke spore deg hver gang nettleseren henter innhold fra et nettsted. Det er opp til hvert enkelt nettsted å respektere denne forespørselen.</p>

<h3>Blokker informasjonskapsler og annen nettstedsinformasjon</h3>
<p>Nettsteder arkiverer ofte informasjonskapsler og andre data på enheten din. Dataene kan inneholde informasjon du har gitt fra deg, som navn, e-postadresse og valg du har angitt. På denne måten kan nettsteder identifisere deg neste gang du besøker dem, og levere målrettede tjenester og vise informasjon de mener du vil være interessert i.</p>
<p>Safari godtar som standard kun informasjonskapsler og nettstedsinformasjon fra nettsteder du selv besøker. Dette forhindrer at bestemte annonsører lagrer informasjon på maskinen din. Du kan endre valgene dine slik at Safari alltid godtar eller alltid blokkerer informasjonskapsler og annen nettstedsinformasjon.</p>

<h3>Advarsel om forfalsket nettsted</h3>
<p>Når Advarsel om forfalsket nettsted er aktivert, vil Safari vise en advarsel hvis det mistenkes at siden du besøker, er et nettfiskested. Nettfiske er et svindelforsøk der noen prøver å stjele personlig informasjon som brukernavn, passord og annen kontoinformasjon. Et forfalsket nettsted gir seg ut for å være et virkelig nettsted, for eksempel en bank, finansinstitusjon eller e-posttjeneste.</p>

<h3>Privat nettbruk</h3>
<p>Når Privat nettbruk er aktivert, vil ikke Safari huske nettsidene du besøker og autoutfyllingsinformasjon du angir, og åpne faner blir ikke arkivert i iCloud. Safari vil be nettsteder og tredjeparter som leverer innhold til dem (inkludert annonsører), om ikke å spore deg. Nettsteder kan ikke endre informasjon som er lagret på enheten, og tjenester som vanligvis er tilgjengelig på disse sidene, kan bli påvirket fram til du slår av privat nettbruk igjen.</p>
<p>Merk: Når Privat nettbruk er aktivert, har brukergrensesnittet i Safari en mørkt bakgrunnsfarge i stedet for lys.</p>

<h3>Safari-forslag</h3>
<p>Safari-søk viser deg forslag fra nettet, iTunes, App Store, kinotider, steder i nærheten og annet.</p>
<p>Når du bruker Safari-forslag i Safari, vil søketeksten, Safari-forslagene du velger og relaterte bruksdata bli sendt til Apple. Hvis Stedstjenester er aktivert på enheten din, vil Apple også motta informasjon om plasseringen din på tidspunktet du utfører Spotlight-søket og har aktivert Safari-forslag. For å gi mer relevante forslag til musikk og videoer, og hvis enheten din har tilgang til tjenester for musikk- og filmabonnement, kan informasjon som navn på tjeneste og abonnementstype bli sendt til Apple, mens kontonavn, nummer og passord aldri vil ikke bli sendt. Sted, søketekst og bruksinformasjon som sendes til Apple, vil kun bli brukt til å gjøre Safari-forslag mer relevante og til å forbedre andre produkter og tjenester fra Apple.</p>
<p>Hvis du ikke vil at bruksdata fra Safari-søk og Safari-forslag skal sendes til Apple, kan du slå av Safari-forslag. Det gjør du ved å åpne Innstillinger, trykke på Safari, rulle ned til Søk og slå av bryteren ved siden av Safari-forslag.</p>
<p>Du kan slå av Stedstjenester for Safari-forslag. Det gjør du ved å åpne Innstillinger, trykke på Personvern, deretter Stedstjenester og så Systemtjenester, og slå av bryteren ved siden av Safari og Spotlight-forslag. Hvis du slår av Stedstjenester på enheten, vil ikke den nøyaktige plasseringen din bli sendt til Apple. Men for å kunne gi relevante søkeforslag vil Apple kanskje matche IP-adressen til Internett-forbindelsen din mot geografiske områder for å anslå hvor du er.</p>
<p>Ved å bruke Siri og diktering aksepterer du og samtykker du i at Apple og Apples datterselskaper og agenter overfører, innhenter, vedlikeholder, behandler og bruker all førnevnte informasjon som beskrevet ovenfor.</p>
<p>Informasjon som samles inn av Apple, behandles i samsvar med Apples retningslinjer for personvern, som du kan lese på <a href="http://www.apple.com/privacy">www.apple.com/no/privacy</a>. Ikke alle funksjoner i Spotlight-forslag er tilgjengelig i alle land og regioner, og noen funksjoner i Spotlight-forslag varierer etter region.</p>

</body>
