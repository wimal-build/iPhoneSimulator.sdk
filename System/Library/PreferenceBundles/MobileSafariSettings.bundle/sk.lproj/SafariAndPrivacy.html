<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Požiadanie webových stránok o zakázanie sledovania</h3>
<p>Niektoré webové stránky sledujú počas prezentácie obsahu vaše aktivity na webe, čo im umožňuje prezentovať obsah šitý na mieru pre vás. Safari môže požiadať stránky a poskytovateľov tretích strán (vrátane poskytovateľov reklamy) o zakázanie sledovania.</p>
<p>Po povolení tohto nastavenia bude Safari pri každom načítaní obsahu webovej stránky odosielať žiadosť o zakázanie sledovania, no záleží len na stránke, či bude túto žiadosť rešpektovať.</p>

<h3>Blokovanie cookies a ďalších dát z webových stránok</h3>
<p>Webové stránky často uchovávajú na vašom zariadení cookies a ďalšie dáta. Tieto dáta môžu zahŕňať vami poskytnuté informácie, ako napríklad vaše meno, emailovú adresu a vaše nastavenia. Tieto dáta pomáhajú webovým stránkam identifikovať vás pri návrate na stránku, takže stránka vám môže poskytnúť služby a zobraziť informácie, ktoré by vás mohli zaujímať.</p>
<p>Na základe predvolených nastavení prijíma Safari cookies len z tých webových stránok, ktoré otvoríte. To zabraňuje určitým poskytovateľom reklamy uchovávať cookies na vašom počítači. Nastavenia Safari môžete zmeniť tak, že bude blokovať všetky cookies alebo bude naopak prijímať všetky cookies a ďalšie dáta webových stránok.</p>

<h3>Upozornenie na „phishingové“ webové stránky</h3>
<p>Ak je zapnutá funkcia Upozorniť na falošné stránky, Safari zobrazí pri návšteve podozrivej phishingovej stránky upozornenie. Phishing označuje podvodný pokus o krádež vašich osobných informácií, ako sú užívateľské mená a heslá a ďalšie informácie o účtoch. Falošná webová stránka kopíruje vzhľad stránky známej inštitúcie, ako je napríklad banka, finančná inštitúcia alebo poskytovateľ emailových služieb.</p>

<h3>Anonymné prezeranie</h3>
<p>Ak je zapnutá funkcia Anonymné prezeranie, Safari si nebude pamätať názvy navštívených stránok alebo informácie funkcie AutoFill a vaše otvorené taby nebudú uchované v iCloude. Safari taktiež požiada stránky a ich poskytovateľov obsahu tretích strán (vrátane poskytovateľov reklamy) o zakázanie sledovania. Webové stránky nemôžu upravovať informácie uchované na vašom zariadení, takže niektoré bežne dostupné služby nemusia na takýchto stránkach správne fungovať, až kým nevypnete anonymné prezeranie.</p>
<p>Poznámka: Počas zapnutej funkcie Anonymné prezeranie je rozhranie Safari tmavé a nie svetlé.</p>

<h3>Návrhy Safari</h3>
<p>Vyhľadávanie v Safari zobrazuje návrhy z webu, iTunes, App Store, programy kín, miesta vo vašom okolí a ďalšie informácie.</p>
<p>Keď v Safari použijete službu Návrhy Safari, budú do Apple odoslané vaše žiadosti o vyhľadanie, vybrané návrhy Safari a súvisiace dáta týkajúce sa používania. Ak máte na svojom zariadení zapnuté lokalizačné služby a povolené Návrhy Safari, bude pri zadaní žiadosti o vyhľadanie odoslaná do Apple aj poloha vášho zariadenia v danom čase. Ak vaše zariadenie môže pristupovať k službám poskytujúcim odoberanie hudby alebo videí, môžu byť do Apple odoslané za účelom poskytovania relevantných návrhov pre hudbu a videá aj informácie ako názvy týchto služieb a typy odoberaní. Názov vášho účtu, číslo a heslo nebudú odoslané do Apple. Miesta, žiadosti o vyhľadanie a informácie týkajúce sa používania odoslané do Apple budú použité výhradne spoločnosťou Apple na poskytovanie presnejších návrhov Safari a vylepšovanie ďalších produktov a služieb Apple.</p>
<p>Ak nechcete, aby boli vaše žiadosti o vyhľadanie v Safari a dáta týkajúce sa používania Návrhov Safari odosielané do Apple, môžete vypnúť Návrhy Safari. Otvorte Nastavenia, klepnite na Safari, prejdite nadol do časti Vyhľadávanie a potiahnite prepínač Návrhy Safari do polohy Vyp.</p>
<p>Lokalizačné služby môžete pre Návrhy Safari vypnúť. Otvorte Nastavenia, klepnite na Súkromie, klepnite na Lokalizačné služby, klepnite na Systémové služby a potiahnite prepínač Návrhy Safari a Spotlightu do polohy Vyp. Ak na svojom zariadení vypnete lokalizačné služby, vaša presná poloha nebude odosielaná do Apple. Za účelom poskytovania relevantných návrhov vyhľadávania môže Apple približne stanoviť vašu polohu použitím IP adresy vášho internetového pripojenia, ktorú je možné priradiť geografickému regiónu.</p>
<p>Používaním týchto funkcií súhlasíte s tým, že Apple, jej dcérske spoločnosti a zástupcovia môžu prenášať, zhromažďovať, spravovať, spracovávať a používať tieto informácie tak, ako je to popísané vyššie.</p>
<p>S informáciami zhromaždenými spoločnosťou Apple sa bude zaobchádzať v súlade so zásadami ochrany osobných údajov Apple, ktoré nájdete na stránke <a href="http://www.apple.com/sk/privacy">www.apple.com/sk/privacy</a>. Jednotlivé funkcie služby Návrhy Safari nemusia byť dostupné vo všetkých jazykoch alebo oblastiach a niektoré funkcie Návrhov Safari sa v jednotlivých oblastiach môžu líšiť.</p>

</body>
