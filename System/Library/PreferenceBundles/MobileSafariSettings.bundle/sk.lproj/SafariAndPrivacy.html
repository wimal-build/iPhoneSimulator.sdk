<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Žiadosť o vypnutie sledovania pre webové stránky</h3>
<p>Niektoré webové stránky sledujú pri poskytovaní obsahu vaše aktivity a upravia tak obsah vašim potrebám. Safari môže stránky a ich poskytovateľov nezávislého obsahu (vrátane inzerentov) požiadať, aby vás nesledovali.</p>
<p>Ak je toto nastavenie povolené, pri každom načítaní obsahu z webovej stránky Safari požiada stránku, aby vás nesledovala. Vyhovenie tejto žiadosti však závisí na webovej stránke.</p>

<h3>Blokovanie cookies a ďalších dát webových stránok</h3>
<p>Webové stránky často uchovávajú na vašom zariadení cookies a ďalšie dáta. Tieto dáta môžu zahŕňať vami zadané informácie, ako napríklad vaše meno, emailovú adresu a nastavenia. Tieto dáta pomáhajú webovým stránkam identifikovať vás pri opätovnom otvorení stránky na účely poskytovania služieb a zobrazenia informácií, ktoré by vás mohli zaujímať.</p>
<p>Na základe predvolených nastavení prijíma Safari cookies a ďalšie dáta len z webových stránok, ktoré ste navštívili. To bráni určitým inzerentom uchovávať dáta na vašom zariadení. Nastavenia môžete zmeniť tak, aby Safari vždy prijímalo alebo vždy blokovalo cookies a ďalšie dáta z webových stránok.</p>

<h3>Upozornenie na falošné webové stránky</h3>
<p>Ak je povolená možnosť Upozorniť na falošné stránky, Safari zobrazí upozornenie, keď navštívite stránku podozrivú z phishingu. Pojmom phishing sa označujú podvodné pokusy o získanie vašich osobných informácií, ako sú užívateľské mená, heslá a ďalšie informácie o účte. Falošná webová stránka sa vydáva za pravú webovú stránku banky, finančnej inštitúcie alebo poskytovateľa emailových služieb.</p>

<h3>Anonymné prezeranie</h3>
<p>Ak je zapnutá možnosť Anonymné prezeranie, Safari si nebude pamätať navštívené stránky a informácie funkcie AutoFill, a vaše otvorené taby sa nebudú ukladať v iCloude. Safari tiež požiada stránky a ich poskytovateľov nezávislého obsahu (vrátane inzerentov), aby vás nesledovali. Webové stránky nedokážu upraviť informácie uložené na vašom zariadení, takže niektoré bežne dostupné služby na takýchto stránkach môžu pri používaní funkcie Anonymné prezeranie fungovať inak.</p>
<p>Poznámka: Keď je zapnutá možnosť Anonymné prezeranie, užívateľské rozhranie Safari nie je svetlé, ale tmavé.</p>

<h3>Návrhy Safari</h3>
<p>Vyhľadávanie v Safari zobrazuje výsledky z webu, iTunes, App Store, programy kín, miesta vo vašom okolí a ďalšie informácie.</p>
<p>Keď máte v Safari zapnuté Návrhy Safari, vaše vyhľadávacie dotazy, vybrané Návrhy Safari a súvisiace dáta o používaní sa odosielajú spoločnosti Apple. Ak máte na svojom zariadení zapnuté lokalizačné služby, pri zadaní vyhľadávacieho dotazu do Safari so zapnutými Návrhmi Safari sa spoločnosti Apple odošle poloha vášho zariadenia v danom čase. Ak vaše zariadenie dokáže využívať služby na odoberanie hudby a videí, môžu sa v záujme poskytnutia vhodnejších návrhov na hudbu a videá spoločnosti Apple zasielať informácie, ako sú názvy služieb odoberania alebo typy odoberaní. Názov vášho účtu, číslo a heslo nebudú odoslané do Apple. Poloha, vyhľadávacie dotazy a informácie o používaní odoslané spoločnosti Apple budú spoločnosťou Apple použité iba na zvýšenie relevantnosti Návrhov Safari a na vylepšenie ďalších produktov a služieb spoločnosti Apple.</p>
<p>Ak nechcete, aby sa vaše vyhľadávacie dotazy v Safari a dáta o používaní Návrhov Safari odosielali spoločnosti Apple, môžete Návrhy Safari vypnúť. Urobíte to tak, že otvoríte Nastavenia, klepnete na Safari a posuniete prepínač Návrhy Safari do polohy Vyp.</p>
<p>V prípade potreby môžete vypnúť lokalizačné služby pre Návrhy Safari. Urobíte to tak, že otvoríte Nastavenia, klepnete na Súkromie, klepnete na Lokalizačné služby, klepnete na Systémové služby a posuniete prepínač Návrhy založené na polohe do polohy Vyp. Po vypnutí lokalizačných služieb na vašom zariadení nebude vaša presná poloha odosielaná do Apple. Spoločnosť Apple môže na účely poskytovania relevantných návrhov pri vyhľadávaní používať IP adresu vášho internetového pripojenia, aby približne určila vašu polohu priradením IP adresy ku geografickej oblasti.</p>
<p>Používaním týchto funkcií súhlasíte s tým, že spoločnosť Apple a jej dcérske spoločnosti a agenti môžu prenášať, zhromažďovať, uchovávať, spracovávať a používať tieto informácie tak, ako je uvedené vyššie.</p>
<p>Informácie zhromaždené spoločnosťou Apple budú spracované v súlade so zásadami ochrany osobných údajov spoločnosti Apple, ktoré sú uvedené na stránke <a href="https://www.apple.com/sk/privacy">www.apple.com/sk/privacy</a>. Nie všetky funkcie Návrhov Safari musia byť dostupné vo všetkých jazykoch alebo oblastiach a niektoré funkcie Návrhov Safari sa môžu v jednotlivých oblastiach líšiť.</p>

<h3>Dostupnosť Apple Pay</h3>
<p>Keď ste v aplikácii alebo na webovej stránke, ktoré používajú Apple Pay na iPhone, iPade alebo Apple Watch, môžu tieto aplikácie alebo webové stránky skontrolovať dostupnosť služby Apple Pay na vašom zariadení. Kontrolu dostupnosti Apple Pay navštívenými webovými stránkami môžete na svojom iOS zariadení kedykoľvek vypnúť v Nastavenia > Safari > Bezpečnosť a súkromie, kde nájdete nastavenie Dostupnosť Apple Pay.</p>

</body>
