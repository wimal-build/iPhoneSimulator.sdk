<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>वेबसाइटों के लिए निर्धारित करना कि आपको ट्रैक न करें</h3>
<p>कुछ वेबसाइटें आपको कॉन्टेंट उपलब्ध कराने के दौरान आपकी ब्राउज़िंग गतिविधियों पर नज़र रखती हैं जिससे उन्हें आपके अनुरूप चीज़ें प्रस्तुत करने में सहायता मिलती है। Safari में साइटों और तृतीय पक्ष कॉन्टेंट प्रदाताओं (विज्ञापनदाताओं सहित) से आपको ट्रैक करने की अनुमति नहीं देने की सुविधा है।</p>
<p>इस सेटिंग के सक्षम होने पर प्रत्येक बार जब भी Safari द्वारा वेबसाइट से कॉन्टेंट फ़ेच किया जाता है, तब वेबसाइट से आपको ट्रैक न करने का अनुरोध किया जाता है किंतु इस अनुरोध को मानना या नहीं मानना वेबसाइट पर निर्भर है।</p>

<h3>कुकीज़ और अन्य वेबसाइट डेटा अवरोधित करें</h3>
<p>वेबसाइट अक्सर आपके उपकरण पर कुकीज़ और अन्य डेटा संग्रहित करती हैं। इस डेटा में आपके द्वारा प्रदत्त जानकारी जैसे आपका नाम, ईमेल पता और आपकी पसंद का समावेश होता है। इस डेटा से आपके वेबसाइट पर वापस आने पर आपको पहचानने में सहायता मिलती है ताकि साइट आपको सेवाएँ प्रदान कर सके और आपकी रुचि के अनुसार जानकारी दिखा सके।</p>
<p>पूर्वनिर्धारित रूप से Safari द्वारा केवल उन्हीं वेबसाइटों से कुकीज़ और वेबसाइट डेटा स्वीकार किया जाता है, जिन्हें आप खोलते हैं। इस तरह से आप कुछ विज्ञापनदाताओं द्वारा आपके उपकरण पर डेटा संग्रहित करने से बच सकते हैं। Safari द्वारा वेबसाइट के कुकीज़ और अन्य डेटा हमेशा के लिए स्वीकार या अवरोधित किए जाएँ, इसके लिए आप अपनी प्राथमिकता बदल सकते हैं।</p>

<h3>छलपूर्ण वेबसाइट चेतावनी</h3>
<p>जब छलपूर्ण वेबसाइट चेतावनी सक्षम होती है तब यदि आप संदेहास्पद फ़िशिंग साइट पर जाते हैं, तो Safari द्वारा चेतावनी प्रदर्शित की जाएगी। फ़िशिंग प्रयोगकर्ता नाम, पासवर्ड और अन्य खाते संबंधित जानकारी जैसी व्यक्तिगत जानकारी को चुराने का छलपूर्ण प्रयास है। छलपूर्ण वेबसाइटें बैंक, वित्तीय संस्थान या ईमेल प्रदाता जैसी मूल वेबसाइटों की नकल कर बनाई जाती हैं।</p>

<h3>गोपनीय ब्राउज़िंग</h3>
<p>गोपनीय ब्राउज़िंग के सक्षम होने पर Safari द्वारा आपके द्वारा देखे गए पृष्ठ व स्वतः भरण जानकारी सहेजी नहीं जाएगी और आपके द्वारा खोले गए टैब iCloud में संग्रहित नहीं किए जाएँगे। Safari द्वारा साइटों और तृतीय पक्ष कॉन्टेंट प्रदाताओं (विज्ञापनदाताओं सहित) से आपको ट्रैक नहीं करने के लिए भी अनुरोध किया जाएगा। वेबसाइटों द्वारा आपके उपकरण पर संग्रहित जानकारी में परिवर्तन नहीं हो सकता है इसलिए जब तक आप गोपनीय ब्राउज़िंग को बंद नहीं करते हैं, हो सकता है कि इन वेबसाइटों पर उपलब्ध सेवाएँ भिन्न रूप में उपलब्ध हों।</p>
<p>नोट : गोपनीय ब्राउज़िंग के सक्षम होने पर Safari का प्रयोगकर्ता इंटरफ़ेस हल्के रंग के बजाए गहरे रंग का दिखाई देगा।</p>

<h3>Safari सुझाव</h3>
<p>Safari खोज में अब वेब, iTunes, App Store, फ़िल्मों के शो टाइम, आस-पास के स्थान आदि के परिणाम भी दर्शाए जाते हैं।</p>
<p>जब आप Safari में Safari सुझाव का उपयोग करते हैं, तो आपके खोज प्रश्नों, चयनित Safari सुझावों और संबंधित उपयोग डेटा को Apple के पास भेजा जाएगा। Safari पर Safari सुझाव सक्षम रहने पर उस पर खोज करते समय यदि आपके उपकरण पर “स्थान सेवाएँ” चालू है, तो ऐसी स्थिति में आपके उपकरण का वर्तमान स्थान Apple को भेजा जाएगा। यदि आपका उपकरण संगीत और वीडियो सब्सक्रिप्शन सेवाओं तक पहुँच सकता है, तो आपको संगीत और वीडियो संबंधी अधिक प्रासंगिक सुझाव देने के लिए कुछ जानकारियाँ जैसे, सब्सक्रिप्शन सेवाओं के नाम और प्रकार Apple को भेजे जा सकते हैं। आपका खाता नाम, नंबर और पासवर्ड Apple को नहीं भेजा जाएगा। Apple को प्रेषित स्थान, खोज प्रश्नों और उपयोग संबंधी जानकारी का Apple द्वारा सिर्फ़ Safari सुझाव को अधिक प्रासंगिक बनाने और Apple के अन्य उत्पादों और सेवाओं में सुधार करने के लिए उपयोग किया जाएगा।</p>
<p>यदि आप चाहते हैं कि Safari खोज प्रश्नों और Safari सुझाव का उपयोग डेटा Apple को नहीं भेजा जाए, तो आप Safari सुझाव को बंद कर सकते हैं। ऐसा करने के लिए सेटिंग्ज़ खोलें, Safari पर टैप करें और Safari सुझाव स्विच को “बंद” की ओर स्लाइड करें।</p>
<p>आप Safari सुझाव के लिए “स्थान सेवाएँ” को बंद कर सकते हैं। ऐसा करने के लिए सेटिंग्ज़ खोलें, गोपनीयता पर टैप करें, “स्थान सेवाएँ” पर टैप करें, “सिस्टम सेवाएँ” पर टैप करें और स्थान आधारित सुझाव स्विच को “बंद” की ओर स्लाइड करें। यदि आप अपने उपकरण “स्थान सेवाएँ” को बंद करते हैं, तो आपका सटीक स्थान Apple को नहीं भेजा जाएगा। उपयुक्त खोज सुझाव प्रदान करने के लिए भौगोलिक क्षेत्र से मिलान कर आपके स्थान का अनुमान लगाने हेतु Apple आपके इंटरनेट कनेक्शन के IP पते का उपयोग कर सकता है।</p>
<p>इन सुविधाओं का उपयोग करके आप Apple व उसके सहयोगियों और अभिकर्ताओं द्वारा ऊपर किए गए वर्णनानुसार इस जानकारी को संचारित, संग्रहित और संसाधित करने और उसे बनाए रखने और उसका उपयोग किए जाने के लिए सहमत होते और अनुमति देते हैं।</p>
<p>Apple द्वारा प्राप्त की गई जानकारी को हर समय Apple की गोपनीयता नीति के अनुसार व्यवहार में लाया जाएगा जिसे <a href="https://www.apple.com/privacy">www.apple.com/privacy</a> पर देखा जा सकता है। हो सकता है कि Safari सुझाव की सभी सुविधाएँ सभी क्षेत्रों या भाषाओं में उपलब्ध न हों और Safari सुझाव की कुछ सुविधाएँ क्षेत्र के अनुसार भिन्न हो सकती हैं।</p>

<h3>Apple Pay की जाँच करें</h3>
<p>जब आप iPhone, iPad या Apple Watch पर किसी ऐसे ऐप में या वेबसाइट पर हैं जो Apple Pay का उपयोग करती है, तो वे यह जाँच कर सकते हैं कि आपके पास उस उपकरण पर Apple Pay सक्षम है या नहीं। आप किसी भी समय अपने iOS उपकरण में सेटिंग्ज़ > Safari > गोपनीयता और सुरक्षा में जाकर “Apple Pay की जाँच करें” सेटिंग में जाकर देखी जाने वाली वेबसाइटों हेतु Apple Pay के सक्षम होने की जाँच करने की प्रक्रिया को अक्षम कर सकते हैं।</p>

</body>
