<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>खोज इंजन सुझाव</h3>
<p>Safari में खोज और वेब पतों के लिए एक फ़ील्ड दिया गया है ताकि आप एक ही सुविधाजनक स्थान से वेब पर ब्राउज़ कर सकें। जब खोज इंजन सुझाव सक्षम रहेंगे, तो Safari में आपके द्वारा चयनित खोज इंजन से आपके टाइप किए गए कॉन्टेंट के आधार पर सुझाव दर्शाए जाएँगे।</p>

<h3>Safari सुझाव</h3>
<p>Safari खोज में अब वेब, iTunes, App Store, फ़िल्मों के शो टाइम, आस-पास के स्थान आदि के सुझाव भी दर्शाए जाते हैं।</p>
<p>जब आप Safari में Safari सुझाव का उपयोग करते हैं, तो आपके खोज प्रश्नों, चयनित Safari सुझावों और संबंधित उपयोग डेटा को Apple के पास भेजा जाएगा। Safari पर Safari सुझाव सक्षम रहने पर उस पर खोज करते समय यदि आपके उपकरण पर “स्थान सेवाएँ” चालू हैं, तो ऐसी स्थिति में आपके उपकरण का वर्तमान स्थान Apple को भेजा जाएगा। यदि आपका उपकरण संगीत और वीडियो सब्सक्रिप्शन सेवाओं तक पहुँच सकता है, तो आपको संगीत और वीडियो संबंधी अधिक प्रासंगिक सुझाव देने के लिए कुछ जानकारियाँ जैसे, सब्सक्रिप्शन सेवाओं के नाम और प्रकार Apple को भेजे जा सकते हैं। आपका खाता नाम, संख्या और पासवर्ड Apple को नहीं भेजा जाएगा। Apple को प्रेषित स्थान, खोज प्रश्नों और उपयोग संबंधी जानकारी का Apple द्वारा सिर्फ़ Safari सुझाव को अधिक प्रासंगिक बनाने और Apple के अन्य उत्पादों और सेवाओं में सुधार करने के लिए उपयोग किया जाएगा।</p>
<p>यदि आप चाहते हैं कि Safari खोज प्रश्नों और Safari सुझाव का उपयोग डेटा Apple को नहीं भेजा जाए, तो आप Safari सुझाव को बंद कर सकते हैं। ऐसा करने के लिए “सेटिंग्ज़” खोलें, Safari पर टैप करें, “खोज” तक स्क्रोल करें और Safari सुझाव स्विच को &ldquo;बंद&rdquo; की ओर स्लाइड करें।</p>
<p>आप Safari सुझाव के लिए “स्थान सेवाएँ” को बंद कर सकते हैं। ऐसा करने के लिए “सेटिंग्ज़” खोलें, “गोपनीयता” पर टैप करें, “स्थान सेवाएँ” पर टैप करें, “सिस्टम सेवाएँ” पर टैप करें और Safari और Spotlight सुझाव स्विच को &ldquo;बंद&rdquo; की ओर स्लाइड करें। यदि आप अपने उपकरण “स्थान सेवाएँ” को बंद करते हैं, तो आपका सटीक स्थान Apple को नहीं भेजा जाएगा। उपयुक्त खोज सुझाव प्रदान करने के लिए भौगोलिक क्षेत्र से मिलान कर आपके स्थान का अनुमान लगाने हेतु Apple आपके इंटरनेट कनेक्शन के IP पते का उपयोग कर सकता है।.</p>
<p>इन सुविधाओं का उपयोग करके आप Apple व उसके सहयोगियों और अभिकर्ताओं द्वारा ऊपर किए गए वर्णनानुसार इस जानकारी को संचरित, संग्रहित और संसाधित करने और उसे बनाए रखने और उसका उपयोग किए जाने के लिए सहमत होते और अनुमति देते हैं।</p>
<p>Apple द्वारा प्राप्त की गई जानकारी को हर समय Apple की गोपनीयता नीति के अनुसार व्यवहार में लाया जाएगा जिसे www.apple.com/privacy पर देखा जा सकता है। हो सकता है कि Safari सुझाव की सभी सुविधाएँ सभी क्षेत्रों या भाषाओं में उपलब्ध न हों और Safari सुझाव की कुछ सुविधाएँ क्षेत्र के अनुसार भिन्न हो सकती हैं।</p>

<h3>शीर्ष हिट प्रीलोड</h3>
<p>शीर्ष हिट प्रीलोड के सक्षम रहने पर Safari जैसे ही आपके बुकमार्क और ब्राउज़िंग इतिहास के आधार पर शीर्ष हिट का पता लगा लेगा, वैसे ही Safari द्वारा पृष्ठभूमि में वेबपृष्ठ लोड करना शुरू कर दिया जाएगा। यदि आप इस विकल्प को अक्षम करते हैं, तो पृष्ठ सामान्य रूप से लोड होगा।</p>
</body>
