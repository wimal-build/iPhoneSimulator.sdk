<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Web sitelerinden sizi takip etmemelerini isteme</h3>
<p>Bazı web siteleri içerikleri size sunarken tarama etkinliklerinizi izler ve böylece size sundukları şeyleri buna göre değiştirebilir. Safari, sitelerden ve bunların üçüncü parti içerik sağlayıcılarından (reklam verenler de dahil olmak üzere) sizi takip etmemelerini isteyebilir.</p>
<p>Bu ayar etkinken Safari'nin bir web sitesinden her içerik alışında Safari sizin takip edilmemeniz için istekte bulunur ama bu isteği kabul edip etmemek web sitesine bağlıdır.</p>

<h3>Çerezleri ve diğer web sitesi verilerini engelleme</h3>
<p>Web siteleri çoğu zaman aygıtınızda çerezler ve başka veriler saklar. Bu veriler arasında adınız, e-posta adresiniz ve tercihleriniz gibi sağladığınız bilgiler bulunabilir. Bu veriler web sitesine tekrar döndüğünüzde sitenin size özel servisler sağlayabilmesi ve ilginizi çekebilecek bilgileri gösterebilmesi için sizi belirlemesine yardımcı olur.</p>
<p>Saptanmış olarak Safari yalnızca ziyaret ettiğiniz web sitelerinden çerezleri ve web sitesi verilerini kabul eder. Bu durum belirli reklam verenlerin aygıtınızda veri saklamasını önlemeye yardımcı olur. Tercihlerinizi, Safari çerezleri ve diğer web sitesi verilerini her zaman kabul edecek veya her zaman engelleyecek şekilde değiştirebilirsiniz.</p>

<h3>Sahte Web Sitesi Uyarısı</h3>
<p>Sahte Web Sitesi Uyarısı etkinken ziyaret ettiğiniz site şüpheli kimlik hırsızlığı sitesi ise Safari bir uyarı görüntüleyecektir. Kimlik hırsızlığı, kullanıcı adlarınız, parolalarınız ve diğer hesap bilgileriniz gibi kişisel bilgilerinizi çalmak için yapılan hileli bir girişimdir. Sahte web sitesi; kendini banka, finans kurumu veya e-posta servis sağlayıcısı gibi yasal bir kuruma benzetir.</p>

<h3>Özel Dolaşma</h3>
<p>Özel Dolaşma etkinken, Safari ziyaret ettiğiniz sayfaları anımsamaz, bilgileri otomatik doldurmaz ve açık sekmeleriniz iCloud'da saklanmaz. Safari sitelerden ve bu sitelerin üçüncü parti içerik sağlayıcılarından (reklam verenler de dahil olmak üzere) sizi takip etmemelerini de isteyecektir. Web siteleri aygıtınızda saklanan bilgileri değiştiremez, bu yüzden bu tür sitelerde normal bir şekilde kullanılabilen servisler Özel Dolaşma'yı kapatana dek farklı bir şekilde çalışabilir.</p>
<p>Not: Özel Dolaşma etkinken, Safari kullanıcı arayüzü açık yerine koyu görünür.</p>

<h3>Safari Önerileri</h3>
<p>Safari araması artık web, iTunes, App Store, film gösterim zamanları, yakındaki konumlar ve daha fazlası için de öneriler gösterir.</p>
<p>Safari'de Safari Önerileri'ni kullandığınızda; arama sorgularınız, seçtiğiniz Safari Önerileri ve ilgili kullanım verileri Apple'a gönderilecektir. Aygıtınızda Konum Servisleri'ni açtıysanız, Safari Önerileri etkin olarak Safari'ye bir arama sorgusunda bulunduğunuzda aygıtınızın o anki konumu Apple'a gönderilecektir. Aygıtınız müzik veya video abonelik servislerine erişebiliyorsa, size daha uygun müzik ve video önerileri sağlamak için, abonelik servislerinin adları ve abonelik türleri gibi bilgiler de Apple'a gönderilebilir. Hesap adınız, numaranız ve parolanız Apple'a gönderilmeyecektir. Apple'a gönderilen konum, arama sorguları ve kullanım bilgileri Apple tarafından yalnızca Safari Önerileri'nin daha ilgili olmasını sağlamak ve diğer Apple ürünlerini ve servislerini geliştirmek için kullanılacaktır.</p>
<p>Safari arama sorgularınızın ve Safari Önerileri kullanım verilerinizin Apple'a gönderilmesini istemiyorsanız, Safari Önerileri'ni kapatabilirsiniz. Bunun için Ayarlar'ı açın, Safari'ye dokunun, Ara'ya kaydırın ve Safari Önerileri anahtarını &ldquo;kapalı&rdquo; konumuna kaydırın.</p>
<p>Safari Önerileri için Konum Servisleri'ni kapatabilirsiniz. Bunun için Ayarlar'ı açın, Gizlilik'e dokunun, Konum Servisleri'ne dokunun, Sistem Servisleri'ne dokunun ve Safari ve Spotlight Önerileri anahtarını &ldquo;kapalı&rdquo; konumuna kaydırın. Aygıtınızda Konum Servisleri'ni kapatırsanız, tam konumunuz Apple'a gönderilmeyecektir. İlgili arama önerileri sunmak amacıyla Apple, konumunuzu bir coğrafi bölgeyle eşleyerek yaklaşık olarak tahmin etmek için İnternet bağlantınızın IP adresini kullanabilir.</p>
<p>Bu özellikleri kullanarak, Apple'ın ve bağlı kuruluşlarının ve temsilcilerinin bu bilgileri yukarıda açıklandığı şekilde aktarabileceğini, toplayabileceğini, bulundurabileceğini, işleyebileceğini ve kullanabileceğini kabul etmiş ve onaylamış olursunuz.</p>
<p>Apple tarafından toplanan bilgiler, <a href="http://www.apple.com/tr/privacy">www.apple.com/tr/privacy</a> adresinde bulunan Apple'ın Gizlilik Politikası'na uygun şekilde işlenecektir. Safari Önerileri'nin bazı özellikleri bazı dillerde veya bölgelerde kullanılamayabilir ve Safari Önerileri'nin bazı özellikleri bölgeden belgeye değişebilir.</p>

</body>
