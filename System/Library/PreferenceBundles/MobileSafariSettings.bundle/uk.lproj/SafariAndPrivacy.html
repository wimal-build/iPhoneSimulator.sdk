<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Як зробити так, щоб сайти не відстежували ваші дії</h3>
<p>Деякі веб-сайти запам'ятовують ваші дії в Інтернеті, коли передають вам дані, які дозволяють їм пристосовувати до ваших потреб те, що вони вам презентують. Safari може попросити їх і їхніх сторонніх постачальників контенту, включаючи рекламодавців, не відстежувати вашу активність.</p>
<p>Коли цю опцію увімкнено, кожен раз, коли Safari витягує контент із веб-сайту, Safari додає запит на припинення відстеження, але схвалення цього запиту залежить від самого веб-сайту.</p>

<h3>Як блокувати куки та інші дані з веб-сайтів</h3>
<p>Зазвичай веб-сайти зберігають на вашому пристрої куки та інші дані, які можуть включати надані вами відомості, наприклад, ім'я, адресу е-пошти та ваші налаштування. Ці дані допомагають веб-сайтам впізнати вас, коли ви повертаєтесь на них, щоб надавати вам свої послуги та показувати інформацію, цікаву саме для вас.</p>
<p>Типово Safari приймає куки та дані виключно з веб-сайтів, які ви відвідуєте. Це допомагає завадити деяким рекламодавцям зберігати на вашому пристрої свій вміст. Ви можете змінити це налаштування, щоб Safari завжди приймала або блокувала куки та інші дані з веб-сайтів</p>

<h3>Застереження про шахрайські веб-сайти</h3>
<p>Коли увімкнено опцію «Застерігати про шахрайство», Safari буде попереджати вас, коли ви зайшли на сайт, який підозрюється у фішингу. Фішинг – це шахрайська спроба отримати ваші особисті дані, наприклад, імена користувачів, паролі та інші облікові відомості. Шахрайські веб-сайти маскуються під офіційні, наприклад такі, що належать банкам, фінансовим інститутам або провайдерам е-пошти</p>

<h3>Приватний веб-огляд</h3>
<p>Коли увімкнено опцію Приватного веб-огляду, Safari не запам'ятовує відвідані вами сторінки, дані Автозаповнення та ваші відкриті вкладки, збережені в iCloud. Веб-сайти не зможуть змінювати дані, збережені на вашому пристрої, тому служби, які зазвичай доступні на цих веб-сайтах, можуть працювати інакше, доки ви не вимкнете Приватний веб-огляд.</p>
<p>Примітка: коли увімкнено Приватний веб-огляд, користувацький інтерфейс Safari замість світлого має темне тло.</p>

<h3>Пропозиції Safari</h3>
<p>Пошук Safari показує вам результати з Інтернету, iTunes, App Store, часи кіносеансів, місця поблизу тощо.</p>
<p>Коли ви користуєтесь Пропозиціями Safari у програмі Safari, ваші пошукові запити, вибрані вами Пропозиції Safari і пов'язані дані про використання будуть надсилатися до Apple. Якщо на вашому пристрої увімкнено Службу локації, коли ви робите пошуковий запит у Safari і Пропозиції Safari увімкнено, місце вашого пристрою у цей час надсилатиметься до Apple. З метою надання вам більш доречних пропозицій музики і відео, якщо ваш пристрій має доступ до служб підписки на музику і відео, тоді така інформація, як назви служб підписки і види підписок, може надсилатися до Apple. Ім'я, номер і пароль вашого облікового запису не будуть надсилатися до Apple. Місця, пошукові запити і дані про використання, надіслані до Apple, будуть використовуватися Apple виключено для підвищення доречності Пропозицій Safari і вдосконалення інших продуктів і служб Apple.</p>
<p>Якщо ви не хочете, щоб ваші пошукові запити Safari і дані про використання Пропозицій Safari надсилалися до Apple, ви можете вимкнути Пропозиції Safari. Для цього у Параметрах торкніть Safari та вимкніть перемикач Пропозицій Safari.</p>
<p>Ви можете вимкнути Службу локації для Пропозицій Safari. Для цього у Параметрах торкніть Приватність, виберіть Службу локації, торкніть Системні служби і вимкніть перемикач Пропозицій на основі місця. Якщо ви вимкнете Службу локації на своєму пристрої, ваше точне місце не надсилатиметься до Apple. Для надання доречних пошукових пропозицій Apple може використовувати IP-адресу вашого підключення до Інтернету, щоб визначити ваше приблизне місце, ототожнюючи її з географічним регіоном.</p>
<p>Використовуючи ці функції, ви погоджуєтесь на передавання, збір, обслуговування, опрацювання і використання цієї інформації Apple та її дочірніми компаніями й агентами, як це описано вище.</p>
<p>Інформація, зібрана Apple, опрацьовується у відповідності до Політики конфіденційності Apple, яку можна переглянути за адресою <a href="https://www.apple.com/privacy">www.apple.com/privacy</a>. Не всі функції Пропозицій Spotlight доступні всіма мовами та в усіх регіонах, і деякі функції Пропозицій Safari можуть відрізнятися в різних регіонах.</p>

<h3>Перевірка Apple Pay</h3>
<p>Коли ви у програмі або на веб-сайті, які використовують Apple Pay на iPhone, iPad чи Apple Watch, вони можуть перевіряти, чи увімкнено Apple Pay на відповідному пристрої. Ви завжди можете заборонити веб-сайтам, які ви відвідуєте, перевіряти, чи увімкнено Apple Pay, відкривши налаштування «Перевіряти Apple Pay» на своєму пристрої iOS у Параметрах &gt; Safari &gt; Приватність і безпека.</p>

</body>
