<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Як зробити так, щоб сайти не відстежували ваші дії</h3>
<p>Деякі веб-сайти запам’ятовують ваші дії в Інтернеті, коли передають вам дані, які дозволяють їм припасовувати до ваших потреб те, що вони вам презентують. Safari може попросити їх і їхніх сторонніх постачальників вмісту, включаючи рекламодавців, не відстежувати вашу активність.</p>
<p>Коли цю опцію ввімкнено, кожен раз, коли Safari витягує вміст з веб-сайту, Safari додає запит на припинення відстеження, але схвалення цього запиту залежить від самого веб-сайту.</p>

<h3>Як блокувати куки та інші дані з веб-сайтів</h3>
<p>Зазвичай веб-сайти зберігають на вашому пристрої куки та інші дані, які можуть включати надані вами відомості, наприклад, ім’я, адресу е-пошти та ваші налаштування. Ці дані допомагають веб-сайтам впізнати вас, коли ви повертаєтесь на них, щоб надавати вам свої послуги та показувати інформацію, цікаву саме для вас.</p>
<p>Типово Safari приймає куки та дані виключно з веб-сайтів, які ви відвідуєте. Це допомагає завадити деяким рекламодавцям зберігати на вашому пристрої свій вміст. Ви можете змінити це налаштування, щоб Safari завжди приймала або блокувала куки та інші дані з веб-сайтів</p>

<h3>Застереження про шахрайські веб-сайти</h3>
<p>Коли ввімкнено опцію «Застерігати про шахрайство», Safari буде попереджати вас, коли ви зайшли на сайт, який підозрюється у фішингу. Фішинг – це шахрайська спроба отримати ваші особисті дані, наприклад, імена користувачів, паролі та інші облікові відомості. Шахрайські веб-сайти маскуються під офіційні, наприклад такі, що належать банкам, фінансовим інститутам або провайдерам е-пошти</p>

<h3>Приватний веб-огляд</h3>
<p>Коли ввімкнено опцію Приватного веб-огляду, Safari не запам’ятовує відвідані вами сторінки, дані Автозаповнення та ваші відкриті вкладки, збережені в iCloud. Веб-сайти не зможуть змінювати дані, збережені на вашому пристрої, тому служби, які зазвичай доступні на цих веб-сайтах, можуть працювати інакше, доки ви не вимкнете Приватний веб-огляд.</p>
<p>Примітка: коли ввімкнено Приватний веб-огляд, користувацький інтерфейс Safari замість світлого має темне тло.</p>

<h3>Пропозиції Spotlight</h3>
<p>Коли ви користуєтесь Пропозиціями Spotlight у Safari, ваші пошукові запити, вибрані вами Пропозиції Spotlight та пов’язані дані про використання відправлятимуться до Apple. Якщо на вашому пристрої ввімкнено Службу локації, коли ви робите запит у Spotlight, місце вашого пристрою на той момент відправлятиметься до Apple. Дані про місце, пошукові запити і використання, які відправляються до Apple, будуть вживатися Apple виключно для підвищення доречності Пропозицій Spotlight та покращення інших продуктів і послуг Apple.</p>

<p>Якщо ви не хочете, щоб ваші пошукові запити Safari і дані про використання Пропозицій Spotlight відправлялися до Apple, ви можете змінити налаштування приватності для Safari у будь-який момент. Для цього у Параметрах торкніть Safari, знайдіть «Приватність і Безпека» і виберіть опції, які потрібно увімкнути або вимкнути.</p>

<p>Ви можете вимкнути Службу локації для Пропозицій Spotlight. Для цього в Параметрах торкніть «Приватність», виберіть Службу локації, потім виберіть Системні служби і вимкніть перемикач Пропозицій Spotlight. Якщо ви вимкнете Службу локації на своєму пристрої, ваше точне місце не відправлятиметься до Apple. Для надання доречних пошукових пропозицій Apple може вживати IP-адресу вашого підключення до Інтернету, щоб приблизно визначити ваше місце, зіставляючи її з географічними регіонами.</p>

<p>Дані, зібрані Apple, обробляються згідно з Політикою конфіденційності Apple, яку можна знайти за адресою <a href="http://www.apple.com/privacy">www.apple.com/privacy</a>.</p>

</body>
