<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Як зробити так, щоб сайти не відстежували ваші дії</h3>
<p>Деякі веб-сайти слідкують за вашими діями в Інтернеті, коли передають свій веб-вміст, що дозволяє їм припасовувати до ваших потреб те, що вони вам презентують. Safari може попросити їх і сторонніх постачальників вмісту, включаючи рекламодавців, не відстежувати вашу активність.</p>
<p>Коли цю опцію ввімкнено, кожен раз, коли Safari витягує вміст з веб-сайту, вона робить запит на припинення відстеження, але тільки від веб-сайту залежить, чи буде задоволено такий запит.</p>

<h3>Як блокувати куки та інші дані з веб-сайтів</h3>
<p>Зазвичай веб-сайти зберігають на вашому пристрої куки та інші дані, які можуть включати надані вами відомості, наприклад, ім’я, адресу е-пошти та ваші налаштування. Ці дані допомагають веб-сайтам впізнати вас, коли ви повертаєтесь на них, щоб надавати вам свої послуги та інформацію, цікаву саме для вас.</p>
<p>Типово Safari приймає куки та дані виключно з веб-сайтів, які ви відвідуєте. Це дає змогу завадити деякім рекламодавцям зберігати на вашому пристрої свій вміст. Цей параметр можна змінити, щоб Safari завжди приймала або блокувала куки та інші дані з веб-сайтів.</p>

<h3>Розумне поле пошуку</h3>
<p>Safari має єдине поле для пошуку та веб-адрес, щоб спростити досвід навігації в Інтернеті. Коли ввімкнено опцію «Пропозиції пошукової системи», Safari буде звертатися до вибраної пошукової системи за рекомендаціями на основі того, що ви ввели.</p>
<p>Коли ввімкнено опцію «Кращі збіги наперед», як тільки Safari визначає Кращий збіг, спираючись на ваші закладки і історію пошуку, вона почне завантаження потрібної веб-сторінки у фоновому режимі. Якщо опцію вимкнути, сторінка завантажувтиметься у звичайному режимі.</p>

<h3>Застереження про шахрайські веб-сайти</h3>
<p>Коли ввімкнено опцію «Застерігати про шахрайство», Safari буде попереджати вас, якщо ви зайшли на сайт, який підозрюється у фішингу. Фішинг – це шахрайська спроба отримати ваші особисті дані, наприклад, імена користувачів, паролі та інші облікові відомості. Шахрайські веб-сайти маскуються під офіційні, наприклад, такі, що належать банкам, фінансовим інститутам або провайдерам е-пошти.</p>

<h3>Приватний веб-огляд</h3>
<p>Коли ввімкнено опцію «Приватний веб-огляд», Safari не запам’ятовує відвідані вами сторінки, дані Автозаповнення та ваші відкриті вкладки, збережені в iCloud. Safari також буде робити запити до веб-сайтів та їхніх сторонніх постачальників контенту (включаючи рекламодавців) не відстежувати вашу активність. Веб-сайти не зможуть змінювати дані, збережені на вашому пристрої, тому служби, які зазвичай доступні на цих веб-сайтах, можуть працювати інакше, доки ви не вимкнете Приватний веб-огляд.</p>
<p>Примітка: коли ввімкнено Приватний веб-огляд, користувацький інтерфейс Safari замість світлого має темне тло.</p>
</body>
