<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Demanar als llocs web que no segueixin la teva activitat</h3>
<p>Alguns llocs web fan un seguiment de les teves activitats de navegació quan et proporcionen contingut, la qual cosa els permet oferir-te informació feta a mida. El Safari pot demanar a aquests llocs i als seus proveïdors de contingut de tercers (inclosos els anunciants) que no segueixin la teva activitat.</p>
<p>Quan tinguis aquesta opció activada, cada vegada que el Safari extregui contingut d’un lloc web, li demanarà que no es faci cap seguiment de la teva activitat. Tanmateix, que això es compleixi depèn del lloc web.</p>

<h3>Bloquejar les galetes i altres dades de llocs web de tercers</h3>
<p>Els llocs web sovint emmagatzemen galetes i altres dades al teu dispositiu. Aquestes dades poden incloure informació que hagis proporcionat, com ara el teu nom, la teva l’adreça de correu electrònic i les teves preferències. Aquestes dades ajuden els llocs web a identificar-te quan hi tornes, i així el lloc web et pot oferir serveis i mostrar informació del teu interès.</p>
<p>Per omissió, el Safari accepta galetes i dades només dels llocs web que visites, i d’aquesta manera ajuda a prevenir que certs anunciants emmagatzemin informació al teu dispositiu. Pots canviar les preferències perquè el Safari accepti o bloquegi sempre les galetes i altres dades de llocs web.</p>

<h3>Avís de lloc web fraudulent</h3>
<p>Quan l’avís de lloc web fraudulent estigui activat, el Safari et mostrarà un avís si el lloc web que estàs visitant és un possible lloc fraudulent. Els llocs fraudulents intenten robar la teva informació personal, com ara noms d’usuari, contrasenyes i altra informació de compte. Els llocs fraudulents tenen l’aspecte d’un lloc legítim, com ara un banc, una institució financera o un proveïdor de serveis de correu electrònic.</p>

<h3>Navegació privada</h3>
<p>Quan la navegació privada està activada, el Safari no recorda les pàgines que visites ni la informació d’autocompletar, i les pestanyes que tens obertes no es desen a l’iCloud. El Safari també demanarà als llocs web i als seus proveïdors de contingut de tercers (inclosos els anunciants) que no segueixin la teva activitat. Els llocs web no poden modificar la informació emmagatzemada al teu dispositiu, de manera que els serveis que solen estar disponibles habitualment en aquests llocs poden funcionar de forma diferent fins que no desactivis la navegació privada.</p>
<p>Nota: Quan la navegació privada està activada, la interfície d’usuari del Safari es veu fosca en comptes de clara.</p>

<h3>Suggeriments del Safari</h3>
<p>La cerca amb el Safari mostra resultats d’Internet, de l’iTunes, de l’App Store, de la cartellera de cinema o d’ubicacions properes entre d’altres.</p>
<p>Quan utilitzis els suggeriments del Safari al Safari, les teves cerques, els suggeriments del Safari que seleccionis i les dades d’ús relacionades s’enviaran a Apple. Si tens els serveis de localització activats al teu dispositiu, quan facis una cerca al Safari amb els suggeriments del Safari activats la ubicació del dispositiu en aquell moment s’enviarà a Apple. Per oferir-te suggeriments més rellevants de música i vídeo, si el teu dispositiu té accés a serveis de subscripció de música o vídeo, és possible que s’enviï certa informació a Apple, com ara els noms dels serveis de subscripció i els tipus de subscripció. El nom del teu compte, el número i la contrasenya no s’enviaran a Apple. Les dades sobre ubicació, cerques i ús que s’enviïn a Apple només s’utilitzaran per proporcionar uns suggeriments del Safari més rellevants i per millorar altres productes i serveis d’Apple.</p>
<p>Si no vols que les dades d’ús de les teves cerques del Safari i dels suggeriments del Safari s’enviïn a Apple, pots desactivar els suggeriments del Safari. Per fer-ho, obre Configuració, prem Safari i col·loca el control de “Suggeriments del Safari” a la posició “desactivat”.</p>
<p>Pots desactivar els serveis de localització per als suggeriments del Safari. Per fer-ho, obre Configuració, prem Privacitat, tot seguit Localització, a continuació “Serveis del sistema” i després col·loca el control de “Suggeriments per ubicació” a la posició “desactivat”. Si desactives els serveis de localització al dispositiu, no s’enviarà la teva ubicació exacta a Apple. Per enviar suggeriments de cerca rellevants, Apple pot utilitzar l’adreça IP de la teva connexió d’Internet per situar aproximadament la teva ubicació fent-la coincidir amb una regió geogràfica.</p>
<p>Quan utilitzes aquestes funcions, acceptes i dónes permís perquè Apple i les seves empreses associades puguin transmetre, recopilar, mantenir, processar i utilitzar aquesta informació tal com es descriu més amunt.</p>
<p>La informació recopilada per Apple es tractarà d’acord amb la política de privacitat d’Apple, que es pot consultar a <a href="https://www.apple.com/es/privacy">www.apple.com/es/privacy</a>. És possible que algunes funcions dels suggeriments del Safari no estiguin disponibles en alguns idiomes o regions i algunes funcions dels suggeriments del Safari poden canviar segons la regió.</p>

<h3>Comprovació de l’Apple Pay</h3>
<p>Si estàs utilitzant un iPhone, iPad o Apple Watch i ets en un lloc web o en una aplicació que utilitza l’Apple Pay, el lloc web o l’aplicació poden comprovar si tens l’Apple Pay activat en aquell dispositiu. Si no vols que els llocs webs que visites comprovin si tens l’Apple Pay activat, vés a Configuració > Safari > “Privacitat i seguretat” i desactiva l’opció “Comprovar Apple Pay” al teu dispositiu iOS.</p>

</body>
