<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Demanar als llocs webs que no us rastregin</h3>
<p>Alguns llocs web fan un seguiment de les vostres activitats de navegació al servir-vos continguts, això els permet ajustar què us presenten. Safari pot demanar als llocs web i als seus proveïdors de continguts (incloent-hi anunciants) que no us rastregin.</p>
<p>Amb aquesta opció activada, cada cop que Safari obtingui continguts d’un lloc web, demanarà que no us rastregi. No obstant això, és possible que el lloc web no faci cas d’aquesta sol·licitud.</p>

<h3>Bloquejar galetes i altres dades de llocs web</h3>
<p>Els llocs web sovint emmagatzemen galetes i altres dades al vostre dispositiu. Aquestes dades poden incloure informació que hàgiu proporcionat, com ara el vostre nom, adreça de correu electrònic i preferències. Aquestes dades ajuden als llocs web a identificar-vos quan hi torneu, i així us poden oferir serveis i mostrar informació que podria ser del vostre interès.</p>
<p>Per omissió, Safari només accepta galetes i dades dels llocs web que visiteu. Això ajuda a evitar que alguns anunciants emmagatzemin dades al vostre dispositiu. Podeu canviar les vostres preferències si voleu que Safari sempre accepti o sempre bloquegi les galetes i altres dades de llocs web.</p>

<h3>Avís de lloc web fraudulent</h3>
<p>Si “Avís de lloc web fraudulent” està activat, Safari mostrarà un avís si se sospita que el lloc que visiteu és fraudulent. Els llocs fraudulents intenten robar la vostra informació personal, com ara noms d’usuari, contrasenyes i altra informació de comptes. Un lloc web fraudulent aparenta ser un lloc legítim, com ara un banc, institució financera o proveïdor de serveis de correu electrònic.</p>

<h3>Navegació privada</h3>
<p>Si la “Navegació privada” està activada, Safari no recordarà les pàgines que visiteu ni la informació d’emplenament automàtic, i les pestanyes obertes no s’emmagatzemaran a l’iCloud. Safari també demanarà als llocs web i als seus proveïdors de continguts (incloent-hi anunciants) que no us rastregin. Els llocs web poden modificar la informació emmagatzemada en el vostre dispositiu, per això és possible que els serveis que normalment estan disponibles en aquests llocs funcionin de manera diferent fins que no desactiveu la “Navegació privada”.</p>
<p>Nota: mentre la “Navegació privada” està activada, la interfície d’usuari de Safari es veu més fosca de l’habitual.</p>

<h3>Suggeriments de l’Spotlight</h3>
<p>Quan feu servir els suggeriments de l’Spotlight al Safari, allò que busqueu, els suggeriments que seleccioneu i altres dades d’ús relacionades s’enviaran a Apple. Si teniu els serveis de localització activats al vostre dispositiu, quan feu una cerca a l’Spotlight, s’enviarà la vostra ubicació en aquell moment a Apple. La informació sobre la ubicació, les cerques i l’ús que s’enviï a Apple només s’utilitzarà per millorar la precisió dels suggeriments de l’Spotlight i per millorar altres productes i serveis d’Apple.</p>

<p>Si no voleu que s’enviïn a Apple les dades d’ús de cerques del Safari i suggeriments de l’Spotlight, podeu canviar la configuració de la privadesa del Safari en qualsevol moment. Per fer-ho, obriu Configuració, premeu Safari, desplaceu-vos cap avall fins a “Privadesa i Seguretat” i seleccioneu les opcions que voleu activar o desactivar.</p>

<p>Podeu desactivar els serveis de localització per als suggeriments de l’Spotlight. Per fer-ho, obriu Configuració, premeu Privadesa, premeu “Serveis de localització” i poseu el selector de suggeriments de l’Spotlight a “no”. Si desactiveu els serveis de localització al vostre dispositiu no s’enviarà a Apple la vostra ubicació concreta. Per proporcionar resultats de cerca encertats, Apple pot utilitzar l’adreça IP de la vostra connexió a Internet per fer una aproximació de la vostra ubicació i fer-la coincidir amb una zona geogràfica.</p>

<p>La informació que Apple reculli es tractarà segons la política de privadesa d’Apple, que es pot consultar a: <a href="http://www.apple.com/legal/privacy/es/">www.apple.com/legal/privacy/es/</a>.</p>

</body>
