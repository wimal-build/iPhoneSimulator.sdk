<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Demanar als llocs webs que no et rastregin</h3>
<p>Alguns llocs web fan un seguiment de les teves activitats de navegació al servir-te continguts, això els permet ajustar què et presenten. Safari pot demanar als llocs web i als seus proveïdors de continguts (incloent-hi anunciants) que no et rastregin.</p>
<p>Amb aquesta opció activada, cada cop que Safari obtingui continguts d’un lloc web, demanarà que no et rastregi. No obstant això, és possible que el lloc web no faci cas d’aquesta sol·licitud.</p>

<h3>Bloquejar galetes i altres dades de llocs web</h3>
<p>Els llocs web sovint emmagatzemen galetes i altres dades al teu dispositiu. Aquestes dades poden incloure informació que hagis proporcionat, com ara el teu nom, adreça de correu electrònic i preferències. Aquestes dades ajuden als llocs web a identificar-te quan hi tornes, i així et poden oferir serveis i mostrar informació que podria interessar-te.</p>
<p>Per omissió, el Safari només accepta galetes i dades dels llocs web que visites. Això ajuda a evitar que alguns anunciants emmagatzemin dades al teu dispositiu. Pots canviar les preferències si vols que Safari sempre accepti o sempre bloquegi les galetes i altres dades de llocs web.</p>

<h3>Avís de lloc web fraudulent</h3>
<p>Si “Avís de lloc web fraudulent” està activat, Safari mostrarà un avís si se sospita que el lloc que visites és fraudulent. Els llocs fraudulents intenten robar la teva informació personal, com ara noms d’usuari, contrasenyes i altra informació de comptes. Un lloc web fraudulent aparenta ser un lloc legítim, com ara un banc, institució financera o proveïdor de serveis de correu electrònic.</p>

<h3>Navegació privada</h3>
<p>Si l’opció “Navegació privada” està activada, Safari no recordarà les pàgines que visites ni la informació d’emplenament automàtic, i les pestanyes obertes no s’emmagatzemaran a l’iCloud. Safari també demanarà als llocs web i als seus proveïdors de continguts (incloent-hi anunciants) que no et rastregin. Els llocs web poden modificar la informació emmagatzemada en el teu dispositiu, per això és possible que els serveis que normalment estan disponibles en aquests llocs funcionin de manera diferent fins que no desactivis la navegació privada.</p>
<p>Nota: mentre la navegació privada està activada, la interfície d’usuari de Safari es veu més fosca de l’habitual.</p>

<h3>Suggeriments de Safari</h3>
<p>La cerca de Safari et mostra suggeriments d’Internet, de l’iTunes, de l’App Store, de la cartellera del cinema, d’ubicacions properes i d’altres coses.</p>
<p>Quan fas servir els suggeriments de Safari al Safari, allò que busques, els suggeriments de Safari que selecciones i altres dades d’ús relacionades s’enviaran a Apple. Si tens els serveis de localització activats al teu dispositiu, quan facis una cerca al Safari amb els suggeriments de Safari activats, s’enviarà la teva ubicació en aquell moment a Apple. Per oferir-te suggeriments més precisos de música i vídeos, si el teu dispositiu té accés a serveis de subscripció de música o de vídeo, pot ser que s’enviï a Apple informació com el nom dels serveis de subscripció i els tipus de subscripció. La informació sobre la ubicació, les cerques i l’ús que s’enviï a Apple només s’utilitzarà per millorar la precisió dels suggeriments de Safari i per millorar altres productes i serveis d’Apple.</p>
<p>Si no vols que s’enviïn a Apple les dades d’ús de cerques de Safari i suggeriments de Safari, pots desactivar els suggeriments de Safari. Per fer-ho, obre Configuració, prem Safari, desplaça’t cap avall fins a Buscar i activa o desactiva el botó dels suggeriments de Safari.</p>
<p>Pots desactivar els serveis de localització per als suggeriments de Safari. Per fer-ho, obre Configuració, prem Privacitat, prem “Serveis de localització”, prem “Serveis del sistema” i posa el selector de suggeriments de lSpotlight i Safari a “no”. Si desactives els serveis de localització al teu dispositiu no s’enviarà a Apple la teva ubicació concreta. Per proporcionar resultats de cerca encertats, Apple pot utilitzar l’adreça IP de la teva connexió a Internet per fer una aproximació de la teva ubicació i fer-la coincidir amb una zona geogràfica.</p>
<p>En fer servir aquestes funcions, acceptes i dones permís perquè Apple i les seves filials i representants puguin transmetre, recopilar, fer el manteniment, processar i utilitzar aquesta informació tal com es descriu més amunt.</p>
<p>La informació recopilada per Apple es tractarà segons la política de privacitat d’Apple, que es pot consultar a: <a href="http://www.apple.com/es/privacy">www.apple.com/es/privacy</a>. Pot ser que no totes les funcions dels suggeriments de Safari estiguin disponibles en tots els idiomes o regions i pot ser també que algunes de les funcions dels suggeriments de Safari variïn en funció de la regió.</p>

</body>
