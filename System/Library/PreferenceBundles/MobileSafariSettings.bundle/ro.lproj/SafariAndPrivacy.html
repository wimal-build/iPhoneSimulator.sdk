<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Solicitarea neurmăririi dvs. de către site-urile web</h3>
<p>Unele site-uri web țin evidența activităților dvs. de navigare atunci când vă servesc conținut, ceea ce le permite să adapteze ceea ce vă prezintă. Safari le poate solicita site-urilor și terților furnizori de conținut ai acestora (inclusiv furnizorilor de publicitate) să nu vă urmărească.</p>
<p>Dacă această configurare este activată, de fiecare dată când Safari accesează conținut de pe un site web, Safari adaugă o solicitare de a nu vă urmări, însă decizia de a respecta această solicitare aparține site-ului web.</p>

<h3>Blocarea cookie-urilor și altor date ale site-urilor web</h3>
<p>Site-urile web stochează frecvent cookie-uri și alte date pe dispozitivul dvs. Aceste date pot include informații furnizate de dvs, precum numele, adresa de e-mail și preferințele dvs. Aceste date ajută site-urile web să vă identifice atunci când reveniți, astfel încât site-ul să poată să vă furnizeze servicii și să vă prezinte informații care ar putea fi de interes pentru dvs.</p>
<p>Implicit, Safari acceptă cookie-uri și date ale site-urilor web doar din site-urile web pe care le vizitați. Aceasta ajută la prevenirea stocării datelor de către anumiți furnizori de publicitate pe dispozitivul dvs. Puteți schimba preferințele dvs. astfel încât Safari să accepte întotdeauna sau să blocheze întotdeauna cookie-urile și datele site-urilor web.</p>

<h3>Avertismentele referitoare la site-urile frauduloase</h3>
<p>Dacă opțiunea “Avertisment site web fraudulos” este activată, Safari va afișa un avertisment dacă site-ul pe care îl vizitați este un site suspectat de “phishing”. Phishing-ul este o tentativă frauduloasă de furt al informațiilor dvs. personale, precum numele de utilizator, parolele și alte informații de cont. Un site web fraudulos imită unul legitim, precum site-ul unei banci, al unei instituții financiare sau al unui furnizor de servicii de e-mail.</p>

<h3>Navigarea privată</h3>
<p>Dacă opțiunea “Navigare privată” este activată, Safari nu reține paginile pe care le vizitați și informațiile de Auto-completare, iar filele dvs. deschise nu sunt stocate pe iCloud. De asemenea, Safari va solicita site-urilor și terților furnizori de conținut ai acestora (inclusiv furnizorilor de publicitate) să nu vă urmărească. Site-urile web nu pot modifica informațiile stocate pe dispozitivul dvs, astfel încât este posibil ca serviciile disponibile în mod normal pe aceste site-uri să funcționeze diferit până când dezactivați opțiunea “Navigare privată”.</p>
<p>Notă: În timp ce opțiunea “Navigare privată” este activată, interfața de utilizare Safari are un ton întunecat, în locul unui ton deschis.</p>

<h3>Sugestiile Safari</h3>
<p>Căutarea Safari vă prezintă sugestii de pe web, din iTunes Store, App Store, programul filmelor, locurile din apropiere și multe altele.</p>
<p>Atunci când utilizați sugestiile Safari în Safari, interogările dvs. de căutare, sugestiile Safari pe care le selectați și datele de utilizare conexe vor fi trimise la Apple. Dacă aveți serviciile de localizare de pe dispozitivul dvs. activate atunci când efectuați o interogare de căutare în Safari cu sugestiile Safari activate, localizarea dispozitivului dvs. de la momentul respectiv va fi trimisă la Apple. Pentru a vă furniza sugestii mai relevante în privința muzicii și a conținutului video, în cazul în care dispozitivul dvs. poate accesa servicii de muzică sau conținut video pe bază de abonament, la Apple pot fi trimise informații precum numele serviciilor pe bază de abonament și tipurile abonamentelor. Numele, numărul și parola contului dvs. nu vor fi trimise la Apple. Localizarea, interogările de căutare și informațiile de utilizare trimise la Apple vor fi utilizate de Apple doar pentru a spori relevanța sugestiilor Safari și pentru a îmbunătăți alte produse și servicii Apple.</p>
<p>Dacă nu doriți ca interogările de căutare din Safari și datele privind utilizarea sugestiilor Safari să fie trimise la Apple, puteți dezactiva sugestiile Safari. Pentru aceasta, deschideți Configurări, apăsați Safari, derulați în jos la Căutare și glisați comutatorul Sugestii Safari pentru dezactivare.</p>
<p>Puteți să dezactivați serviciile de localizare pentru sugestiile Safari. Pentru aceasta, deschideți Configurări, apăsați Intimitate, apăsați Servicii de localizare, apăsați Servicii de sistem și glisați comutatorul Sugestii Safari și Spotlight pentru dezactivare. Dacă dezactivați serviciile de localizare de pe dispozitivul dvs., localizarea dvs. precisă nu va fi trimisă la Apple. Pentru a furniza sugestii relevante pentru căutare, Apple poate utiliza adresa de IP a conexiunii dvs. la Internet pentru a vă aproxima localizarea prin corelarea acesteia cu o regiune geografică.</p>
<p>Prin utilizarea acestor funcționalități, sunteți de acord și vă exprimați consimțământul asupra transmiterii, colectării, întreținerii, procesării și utilizării acestor informații de către Apple, filialele și agenții Apple, în conformitate cu descrierea de mai sus.</p>
<p>Informațiile colectate de Apple vor fi tratate în concordanță cu Politica de confidențialitate Apple, care poate fi găsită la <a href="http://www.apple.com/privacy">www.apple.com/ro/privacy</a> Este posibil ca nu toate funcționalitățile Spotlight să fie disponibile în toate limbile sau regiunile, iar unele funcționalități ale sugestiilor Spotlight pot varia în funcție de regiune.</p>

</body>
