<!doctype html>
<head>
<meta charset="utf-8">
<style type=“text/css”>
    body { font: -apple-system-body; }
</style>
</head>

<body>
<h3>Blokowanie śledzenia przez witryny</h3>
<p>Niektóre witryny śledzą Twoją aktywność w Internecie, gdy dostarczają Ci treści, dzięki czemu mogą personalizować prezentowane treści. Safari może prosić witryny oraz dostawców znajdujących się na nich treści (w tym reklamodawców), aby Cię nie śledziły.</p>
<p>Gdy to ustawienie jest włączone, pobierając treści z witryny, Safari za każdym prosi, aby odwiedzana witryna nie śledziła Cię, jednak to witryna decyduje, czy spełnić to żądanie.</p>

<h3>Blokowanie plików cookie i innych danych witryn</h3>
<p>Witryny często przechowują pliki cookie i inne dane na Twoim urządzeniu. Dane te mogą obejmować podawane przez Ciebie informacje, na przykład imię i nazwisko, adres email i preferencje. Pomagają one witrynom identyfikować Cię podczas kolejnych odwiedzić, aby udostępniać usługi i informacje, które mogą Cię interesować.</p>
<p>Domyślnie Safari przyjmuje tylko pliki cookie i dane z witryn, które odwiedzasz. Uniemożliwia to części reklamodawców przechowywanie danych na Twoim urządzeniu. Możesz zmienić preferencje i polecić Safari akceptowanie lub blokowanie wszystkich plików cookie i danych witryn.</p>

<h3>Ostrzeżenia o fałszywych witrynach</h3>
<p>Jeśli funkcja ostrzegania o fałszywych witrynach jest włączona, Safari ostrzega przed odwiedzinami strony podejrzewanych o phishing. Phishing to metoda nielegalnego przechwytywania danych osobowych użytkowników, na przykład nazw logowania, haseł i innych informacji o kontach. Fałszywe witryny podszywają się pod w pełni legalne, na przykład należące do banku, innej instytucji finansowej lub dostawcy usług email.</p>

<h3>Przeglądanie prywatne</h3>
<p>Gdy przeglądanie prywatne jest włączone, Safari nie dodaje odwiedzanych witryn do historii, nie zachowuje danych funkcji Wypełnianie ani nie synchronizuje otwartych kart przez iCloud. Safari będzie także prosić witryny oraz dostawców znajdujących się na nich treści (w tym reklamodawców), aby Cię nie śledziły. Witryny nie mogą modyfikować danych przechowywanych na Twoim urządzeniu, a więc usługi, które normalnie są na nich oferowane, mogą działać inaczej do czasu wyłączenia przeglądania prywatnego.</p>
<p>Uwaga: W trybie przeglądania prywatnego interfejs Safari jest ciemniejszy niż w trybie normalnym.</p>

<H3>Sugestie Spotlight</h3>
<p>Gdy używasz funkcji Sugestie Spotlight w Safari, wyszukiwane frazy, wybierane sugestie Spotlight i powiązane dane o użyciu są wysyłane Apple. Jeśli masz na urządzeniu włączone usługi lokalizacji, do Apple wysyłane jest położenie Twojego urządzenia w chwili, gdy używasz Spotlight do wyszukiwania. Położenie, wyszukiwane frazy i powiązane dane o użyciu wysyłane Apple będą wykorzystywane przez Apple tylko do poprawiania trafności wyników Spotlight oraz do udoskonalania innych produktów i usług Apple.</p>

<p>Jeśli nie chcesz wysyłać wyszukiwań Safari oraz danych o użyciu Sugestii Spotlight do Apple, możesz w dowolnej chwili zmienić ustawienia prywatności dla Safari. W tym celu przejdź do Ustawień, stuknij w Safari, przewiń do pozycji Prywatność i ochrona, a następnie zaznacz lub usuń zaznaczenie wybranych opcji.</p>

<p>Usługi lokalizacji dla sugestii Spotlight można wyłączyć. W tym celu otwórz Ustawienia, stuknij w Prywatność, stuknij w Usługi lokalizacji, stuknij w Usługi systemowe i ustaw przełącznik Sugestie Spotlight na „wyłączone”. Jeśli wyłączysz usługi lokalizacji na swoim urządzeniu, Twoje dokładne położenie nie będzie wysyłane do Apple. Aby oferować istotne sugestie wyszukiwania, Apple może wykorzystywać adres IP Twojego połączenia z Internetem w celu skalkulowania Twojego przybliżonego położenia i dopasowywania go do regionu geograficznego.</p>

<p>Informacje gromadzone przez Apple są traktowane zgodnie z Zasadami ochrony prywatności firmy Apple, dostępnymi na stronie <a href="http://www.apple.com/pl/privacy">www.apple.com/pl/privacy</a>.</p>

</body>
