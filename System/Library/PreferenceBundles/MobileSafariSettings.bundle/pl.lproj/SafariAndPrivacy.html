<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Blokowanie śledzenia przez witryny</h3>
<p>Niektóre witryny śledzą Twoją aktywność w Internecie, gdy dostarczają Ci treści, dzięki czemu mogą personalizować prezentowane treści. Safari może prosić witryny oraz dostawców znajdujących się na nich treści (w tym reklamodawców), aby Cię nie śledziły.</p>
<p>Gdy to ustawienie jest włączone, pobierając treści z witryny, Safari za każdym razem prosi, aby odwiedzana witryna nie śledziła Cię, jednak to witryna decyduje, czy spełnić to żądanie.</p>

<h3>Blokowanie plików cookie i innych danych witryn</h3>
<p>Witryny często przechowują pliki cookie i inne dane na Twoim urządzeniu. Dane te mogą obejmować podawane przez Ciebie informacje, na przykład imię i nazwisko, adres email i preferencje. Pomagają one witrynom identyfikować Cię podczas kolejnych odwiedzin, aby udostępniać usługi i informacje, które mogą Cię interesować.</p>
<p>Domyślnie Safari przyjmuje tylko pliki cookie i dane z witryn, które odwiedzasz. Uniemożliwia to części reklamodawców przechowywanie danych na Twoim urządzeniu. Możesz zmienić preferencje i polecić Safari akceptowanie lub blokowanie wszystkich plików cookie i danych witryn.</p>

<h3>Ostrzeżenia o fałszywych witrynach</h3>
<p>Jeśli funkcja ostrzegania o fałszywych witrynach jest włączona, Safari ostrzega przed odwiedzinami strony podejrzewanych o phishing. Phishing to metoda nielegalnego przechwytywania danych osobowych użytkowników, na przykład nazw logowania, haseł i innych informacji o kontach. Fałszywe witryny podszywają się pod w pełni legalne, na przykład należące do banku, innej instytucji finansowej lub dostawcy usług email.</p>

<h3>Przeglądanie prywatne</h3>
<p>Gdy przeglądanie prywatne jest włączone, Safari nie dodaje odwiedzanych witryn do historii, nie zachowuje danych automatycznego wypełniania formularzy ani nie synchronizuje otwartych kart przez iCloud. Safari może także prosić witryny oraz dostawców znajdujących się na nich treści (w tym reklamodawców), aby Cię nie śledziły. Witryny nie mogą modyfikować danych przechowywanych na Twoim urządzeniu, a więc usługi, które normalnie są na nich oferowane, mogą działać inaczej do czasu wyłączenia przeglądania prywatnego.</p>
<p>Uwaga: W trybie przeglądania prywatnego interfejs Safari jest ciemniejszy niż w trybie normalnym.</p>

<h3>Sugestie Safari</h3>
<p>Wyszukiwanie Safari pokazuje wyniki z Internetu, iTunes, App Store, godziny rozpoczęcia seansów kinowych, pobliskie miejsca i inne.</p>
<p>Gdy używasz Sugestii Safari w Safari, wyszukiwane frazy, wybierane sugestie Safari i powiązane dane o użyciu są wysyłane do Apple. Jeśli masz na urządzeniu włączone usługi lokalizacji, do Apple wysyłane jest położenie Twojego urządzenia w chwili, gdy wykonujesz wyszukiwanie w Safari, a Sugestie Safari są włączone. Jeśli Twoje urządzenie może uzyskiwać dostęp do usług subskrypcji muzyki i wideo, wówczas aby dostarczać Ci istotniejsze sugestie dotyczące muzyki i wideo, do Apple mogą być wysyłane takie dane, jak nazwy usług subskrypcji czy typ subskrypcji. Twoja nazwa konta, numer i hasło nie są wysyłane do Apple. Położenie, wyszukiwane frazy i powiązane dane o użyciu wysyłane do Apple są wykorzystywane przez Apple tylko do poprawiania trafności sugestii Safari oraz do udoskonalania innych produktów i usług Apple.</p>
<p>Jeśli nie chcesz wysyłać wyszukiwań Safari oraz danych o użyciu Sugestii Safari do Apple, możesz tę funkcję wyłączyć. W tym celu otwórz Ustawienia, stuknij w Safari i ustaw przełącznik Sugestie Safari na „wyłączone”.</p>
<p>Usługi lokalizacji dla sugestii Safari można wyłączyć. W tym celu otwórz Ustawienia, stuknij w Prywatność, stuknij w Usługi lokalizacji, stuknij w Usługi systemowe i ustaw przełącznik Sugestie oparte na położeniu na „wyłączone”. Jeśli wyłączysz usługi lokalizacji na swoim urządzeniu, Twoje dokładne położenie nie będzie wysyłane do Apple. Aby oferować istotne sugestie wyszukiwania, Apple może wykorzystywać adres IP Twojego połączenia z Internetem w celu skalkulowania Twojego przybliżonego położenia i dopasowywania go do regionu geograficznego.</p>
<p>Korzystanie z tych funkcji oznacza wyrażenie zgody na przesyłanie, gromadzenie, przechowywanie, przetwarzanie i używanie tych informacji przez Apple, jego podmioty zależne i agentów w sposób opisany powyżej.</p>
<p>Informacje uzyskiwane przez Apple są traktowane zgodnie z zasadami ochrony prywatności Apple, dostępnymi na stronie <a href="https://www.apple.com/pl/privacy">www.apple.com/pl/privacy</a>. Nie wszystkie funkcje sugestii Safari mogą być dostępne we wszystkich językach lub regionach; niektóre funkcje sugestii Safari mogą się różnić w zależności od regionu.</p>

<h3>Sprawdzanie Apple Pay</h3>
<p>Gdy na iPhonie, iPadzie lub Apple Watch korzystasz z programu lub odwiedzasz witrynę, która używa Apple Pay, program lub witryna mogą sprawdzać, czy Apple Pay włączono na danym urządzeniu. Możesz w dowolnym momencie zablokować sprawdzanie stanu Apple Pay przez odwiedzane witryny, przechodząc do ustawienia Sprawdzanie Apple Pay na urządzeniu iOS (Ustawienia > Safari > Prywatność i ochrona.</p>

</body>