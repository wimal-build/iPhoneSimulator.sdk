<!doctype html>
<head>
<meta charset="utf-8">
<style type=“text/css”>
    body { font: -apple-system-body; }
</style>
</head>

<body>
<h3>Sugestie wyszukiwarki</h3>
<p>Safari ma jedno, wspólne pole, w którym można wpisywać zarówno zapytania, jak i adresy www. Jeśli sugestie wyszukiwarek są włączone, Safari prosi wybraną wyszukiwarkę o sugestie zgodne z wpisywanym tekstem.</p>

<h3>Sugestie Spotlight</h3>
<p>Gdy używasz funkcji Sugestie Spotlight w Safari, wyszukiwane frazy, wybierane sugestie Spotlight i powiązane dane o użyciu są wysyłane Apple. Jeśli masz na urządzeniu włączone usługi lokalizacji, do Apple wysyłane jest położenie Twojego urządzenia w chwili, gdy używasz Spotlight do wyszukiwania. Położenie, wyszukiwane frazy i powiązane dane o użyciu wysyłane Apple będą wykorzystywane przez Apple tylko do poprawiania trafności wyników Spotlight oraz do udoskonalania innych produktów i usług Apple.</p>

<p>Jeśli nie chcesz wysyłać wyszukiwań Safari oraz danych o użyciu Sugestii Spotlight do Apple, możesz w dowolnej chwili zmienić ustawienia prywatności dla Safari. W tym celu przejdź do Ustawień, stuknij w Safari, przewiń do pozycji Prywatność i ochrona, a następnie zaznacz lub usuń zaznaczenie wybranych opcji.</p>

<p>Usługi lokalizacji dla sugestii Spotlight można wyłączyć. W tym celu otwórz Ustawienia, stuknij w Prywatność, stuknij w Usługi lokalizacji, stuknij w Usługi systemowe i ustaw przełącznik Sugestie Spotlight na „wyłączone”. Jeśli wyłączysz usługi lokalizacji na swoim urządzeniu, Twoje dokładne położenie nie będzie wysyłane do Apple. Aby oferować istotne sugestie wyszukiwania, Apple może wykorzystywać adres IP Twojego połączenia z Internetem w celu skalkulowania Twojego przybliżonego położenia i dopasowywania go do regionu geograficznego.</p>

<p>Informacje gromadzone przez Apple są traktowane zgodnie z Zasadami ochrony prywatności firmy Apple, dostępnymi na stronie <a href="http://www.apple.com/pl/privacy">www.apple.com/pl/privacy</a>.</p>

<h3>Proaktywne wczytywanie najczęściej odwiedzanych stron</h3>
<p>Jeśli funkcja proaktywnego wczytywania najczęściej odwiedzanych stron jest włączona, po rozpoznaniu strony tego typu (na podstawie listy zakładek i historii przeglądania) Safari od razu rozpoczyna wczytywanie jej w tle. Po wyłączeniu funkcji strony są wczytywane normalnie.</p>
</body>
