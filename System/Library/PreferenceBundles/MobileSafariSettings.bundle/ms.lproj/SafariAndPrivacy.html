<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Meminta tapak web untuk tidak menjejak anda</h3>
<p>Sesetengah tapak web menjejak aktiviti pelayaran anda semasa menyediakan kandungan untuk anda, yang membolehkan tapak web tersebut memperibadikan kandungan yang dipaparkan kepada anda. Safari boleh meminta tapak dan penyedia kandungan pihak ketiganya (termasuk pengiklan) untuk tidak menjejak anda.</p>
<p>Dengan seting ini didayakan, setiap kali Safari mengambil kandungan daripada tapak web, Safari menambahkan permintaan untuk tidak menjejak anda, namun terpulang kepada tapak web untuk mematuhi permintaan ini.</p>

<h3>Sekat kuki dan data tapak web yang lain</h3>
<p>Tapak web sering kali menyimpan kuki dan data lain pada peranti anda. Data ini mungkin termasuk maklumat yang telah anda berikan, seperti nama, alamat e-mel dan keutamaan anda. Data ini membantu tapak web mengenal pasti anda apabila anda kembali supaya tapak tersebut boleh memberi perkhidmatan untuk anda dan menunjukkan maklumat yang mungkin menarik kepada anda.</p>
<p>Secara lalai, Safari menerima kuki dan data tapak web daripada tapak web yang anda lawati sahaja. Ini membantu menghalang pengiklan tertentu daripada menyimpan data pada peranti anda. Anda boleh menukar keutamaan anda supaya Safari sentiasa menerima atau sentiasa menyekat kuki dan data tapak web yang lain.</p>

<h3>Amaran Tapak Web Penipuan</h3>
<p>Apabila Amaran Tapak Web Penipuan didayakan, Safari akan memaparkan amaran jika tapak yang anda lawati disyaki tapak phishing. Phishing ialah percubaan penipuan untuk mencuri maklumat peribadi anda, seperti nama, kata laluan dan maklumat akaun yang lain. Tapak web penipuan menyamar sebagai tapak web yang sah, seperti bank, institusi kewangan atau penyedia khidmat e-mel.</p>

<h3>Pelayaran Peribadi</h3>
<p>Apabila Pelayaran Peribadi didayakan, Safari tidak mengingati halaman yang anda lawati, maklumat Isi Auto dan tab terbuka anda yang disimpan dalam iCloud. Safari turut akan meminta tapak dan penyedia kandungan pihak ketiganya (termasuk pengiklan) untuk tidak menjejak anda. Tapak web tidak boleh mengubah suai maklumat yang disimpan pada peranti anda, jadi perkhidmatan yang biasanya tersedia di tapak sedemikian mungkin berfungsi secara berbeza sehingga anda menyahaktifkan Pelayaran Peribadi.</p>
<p>Nota: Semasa Pelayaran Peribadi didayakan, antara muka pengguna Safari kelihatan gelap berbanding cerah.</p>

<h3>Cadangan Safari</h3>
<p>Carian Safari menunjukkan kepada anda hasil daripada web, iTunes, App Store, waktu tayangan filem, lokasi berdekatan dan banyak lagi.</p>
<p>Apabila anda menggunakan Cadangan Safari dalam Safari, pertanyaan carian anda, Cadangan Safari yang anda pilih dan data penggunaan yang berkaitan akan dihantar kepada Apple. Jika anda telah mengaktifkan Perkhidmatan Lokasi pada peranti anda, apabila anda membuat pertanyaan carian kepada Safari dengan Cadangan Safari didayakan, lokasi peranti anda pada masa itu akan dihantar kepada Apple. Untuk memberi anda cadangan muzik dan video yang lebih berkaitan, jika peranti anda boleh mengakses perkhidmatan langganan muzik atau video, maka maklumat seperti nama perkhidmatan langganan dan jenis langganan mungkin dihantar kepada Apple. Nama, nombor dan kata laluan akaun anda tidak akan dihantar kepada Apple. Lokasi, pertanyaan carian dan maklumat penggunaan yang dihantar kepada Apple akan digunakan oleh Apple hanya untuk menjadikan Cadangan Safari lebih berkaitan dan bagi meningkatkan produk dan perkhidmatan Apple.</p>
<p>Jika anda tidak mahu pertanyaan carian Safari anda dan data penggunaan Cadangan Safari dihantar kepada Apple, anda boleh menyahaktifkan Cadangan Safari. Untuk berbuat demikian, buka Seting, ketik Safari dan luncurkan suis Cadangan Safari kepada “tidak aktif”.</p>
<p>Anda boleh menyahaktifkan Perkhidmatan Lokasi untuk Cadangan Safari. Untuk berbuat demikian, buka Seting, ketik Privasi, ketik Perkhidmatan Lokasi, ketik Perkhidmatan Sistem dan luncurkan suis Cadangan Berdasarkan Lokasi kepada “tidak aktif.” Jika anda menyahaktifkan Perkhidmatan Lokasi pada peranti anda, lokasi tepat anda tidak akan dihantar kepada Apple. Untuk menghantar cadangan carian yang berkaitan, Apple mungkin menggunakan alamat IP sambungan Internet anda untuk menganggarkan lokasi anda dengan memadankannya kepada rantau geografi.</p>
<p>Dengan menggunakan ciri-ciri ini, anda bersetuju dan mengizinkan penghantaran, pengumpulan, penyenggaraan, pemprosesan dan penggunaan maklumat ini oleh Apple dan subsidiari serta ejennya seperti yang diterangkan di atas.</p>
<p>Maklumat yang dikumpulkan oleh Apple akan dikendalikan berpandukan Dasar Privasi Apple, yang boleh didapati di <a href="https://www.apple.com/my/privacy">www.apple.com/my/privacy</a>. Bukan semua ciri Cadangan Safari akan tersedia dalam semua bahasa atau rantau dan sesetengah ciri Cadangan Safari mungkin berbeza mengikut rantau.</p>

<h3>Semak Apple Pay</h3>
<p>Apabila anda berada dalam aplikasi atau tapak web yang menggunakan Apple Pay pada iPhone, iPad, atau Apple Watch, tapak web tersebut boleh menyemak sama ada anda telah mendayakan Apple Pay pada peranti tersebut. Anda boleh menyahdayakan tapak web yang anda lawati daripada menyemak sama ada Apple Pay didayakan pada bila-bila masa dengan pergi ke seting Semak untuk Apple Pay pada peranti iOS anda dalam Seting &gt; Safari &gt; Privasi dan Keselamatan.</p>

</body>
