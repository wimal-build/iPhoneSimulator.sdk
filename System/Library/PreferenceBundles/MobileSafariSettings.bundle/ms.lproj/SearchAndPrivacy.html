<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Cadangan Enjin Carian</h3>
<p>Safari mempunyai satu medan untuk carian dan alamat web supaya anda boleh melayari web dari satu tempat yang mudah. Apabila Cadangan Enjin Carian didayakan, Safari akan meminta enjin carian pilihan anda untuk cadangan berdasarkan perkara yang anda taipkan.</p>

<h3>Cadangan Safari</h3>
<p>Carian Safari menunjukkan kepada anda hasil daripada web, iTunes, App Store, waktu tayangan filem, lokasi berdekatan dan banyak lagi.</p>
<p>Apabila anda menggunakan Cadangan Safari dalam Safari, pertanyaan carian anda, Cadangan Safari yang anda pilih dan data penggunaan yang berkaitan akan dihantar kepada Apple. Jika anda telah mengaktifkan Perkhidmatan Lokasi pada peranti anda, apabila anda membuat pertanyaan carian kepada Safari dengan Cadangan Safari didayakan, lokasi peranti anda pada masa itu akan dihantar kepada Apple. Untuk memberi anda cadangan muzik dan video yang lebih berkaitan, jika peranti anda boleh mengakses perkhidmatan langganan muzik atau video, maka maklumat seperti nama perkhidmatan langganan dan jenis langganan mungkin dihantar kepada Apple. Nama, nombor dan kata laluan akaun anda tidak akan dihantar kepada Apple. Lokasi, pertanyaan carian dan maklumat penggunaan yang dihantar kepada Apple akan digunakan oleh Apple hanya untuk menjadikan Cadangan Safari lebih berkaitan dan bagi meningkatkan produk dan perkhidmatan Apple.</p>
<p>Jika anda tidak mahu pertanyaan carian Safari dan data penggunaan Cadangan Safari anda dihantar kepada Apple, anda boleh menyahaktifkan Cadangan Safari. Untuk berbuat demikian, buka Seting, ketik Safari dan luncurkan suis Cadangan Safari kepada “tidak aktif”.</p>
<p>Anda boleh menyahaktifkan Perkhidmatan Lokasi untuk Cadangan Safari. Untuk berbuat demikian, buka Seting, ketik Privasi, ketik Perkhidmatan Lokasi, ketik Perkhidmatan Sistem dan luncurkan suis Cadangan Berdasarkan Lokasi kepada “tidak aktif”. Jika anda menyahaktifkan Perkhidmatan Lokasi pada peranti anda, lokasi tepat anda tidak akan dihantar kepada Apple. Untuk menghantar cadangan carian yang berkaitan, Apple mungkin menggunakan alamat IP sambungan Internet anda untuk menganggarkan lokasi anda dengan memadankannya kepada rantau geografi.</p>
<p>Dengan menggunakan ciri-ciri ini, anda bersetuju dan mengizinkan penghantaran, pengumpulan, penyenggaraan, pemprosesan dan penggunaan maklumat ini oleh Apple dan subsidiari serta ejennya seperti yang diterangkan di atas.</p>
<p>Maklumat yang dikumpulkan oleh Apple akan dikendalikan berpandukan Dasar Privasi Apple, yang boleh didapati di <a href="https://www.apple.com/my/privacy">www.apple.com/my/privacy</a>. Bukan semua ciri Cadangan Safari akan tersedia dalam semua bahasa atau rantau dan sesetengah ciri Cadangan Safari mungkin berbeza mengikut rantau.</p>

<h3>Pramuat Hasil Teratas</h3>
<p>Dengan Pramuat Hasil Teratas didayakan, sebaik sahaja Safari menentukan Hasil Teratas berdasarkan pada penanda buku dan sejarah pelayaran anda, Safari akan mula memuatkan halaman web di latar belakang. Jika anda menyahdayakan pilihan ini, halaman akan dimuatkan seperti biasa.</p>
</body>
