<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Doporučení vyhledávače</h3>
<p>Safari využívá jediné pole pro zadávání vyhledávacích dotazů i webových adres, což vám umožňuje prohlížet web z jednoho pohodlného výchozího místa. Pokud jsou doporučení vyhledávače zapnuta, Safari požádá vybraný vyhledávač o návrhy založené na vašem zadání dotazu.</p>

<h3>Návrhy Safari</h3>
<p>Safari nyní také zobrazuje výsledky z webu, iTunes, App Storu, časy představení v kinech, zajímavá místa v okolí a mnoho dalšího.</p>
<p>Když v Safari používáte službu Návrhy Safari, jsou společnosti Apple odesílány vaše vyhledávací dotazy, návrhy Safari, které vyberete, a související informace o využití. Pokud máte na svém zařízení zapnuté polohové služby a zadáte dotaz v Safari se zapnutou funkcí Návrhy Safari, společnosti Apple je odeslána vaše poloha a čas zadání dotazu. Pokud má vaše zařízení přístup ke službám zahrnujícím odběr hudby či videa, mohou být společnosti Apple odesílány také informace o názvech a typech odebíraných služeb. Cílem je nabízet vám přesnější a lépe cílené návrhy na další hudbu a videa. Názvy účtů, čísla ani hesla společnosti Apple odesílány nejsou. Poloha, vyhledávací dotazy a informace o využití odeslané společnosti Apple jsou využívány pouze k vylepšení relevance návrhů Safari a k vylepšování dalších produktů a služeb společnosti Apple.</p>
<p>V případě, že společnosti Apple svá hledání v Safari a informace o využití návrhů Spotlightu odesílat nechcete, můžete kdykoli Návrhy Safari vypnout. Chcete‑li tak učinit, otevřete Nastavení, klepněte na Safari a vypněte přepínač Návrhy Safari.</p>
<p>Také můžete vypnout využití polohových služeb v návrzích Safari. Chcete‑li tak učinit, otevřete Nastavení, klepněte na Soukromí, klepněte na Polohové služby, klepněte na Systémové služby a vypněte návrhy závislé na poloze. Pokud na svém zařízení polohové služby vypnete, společnosti Apple nebude odesílána vaše přesná poloha. Je možné, že společnost Apple za účelem poskytování relevantních návrhů pro vyhledávání využije IP adresu vašeho připojení k internetu a přiřadí vaši přibližnou polohu k určité zeměpisné oblasti.</p>
<p>Používáním těchto funkcí vyjadřujete svůj souhlas s tím, že společnost Apple a její dceřiné společnosti nebo zástupci mohou přenášet, shromažďovat, spravovat, zpracovávat a využívat výše uvedené informace.</p>
<p>S informacemi shromážděnými společností Apple bude nakládáno v souladu se zásadami ochrany osobních údajů společnosti Apple, jejichž plný text je k dispozici na adrese <a href="https://www.apple.com/cz/privacy">www.apple.com/cz/privacy</a>. Ne všechny funkce služby Návrhy Safari musejí být nutně dostupné ve všech jazycích a oblastech. Některé funkce služby Návrhy Safari se mohou v různých oblastech lišit.</p>
<h3>Nejčastější načítat předem</h3>
<p>Pokud je tato funkce zapnuta, Safari vyhledá nejčastější stránku v obsahu vašich záložek a historii prohlížení a začne ji načítat na pozadí. V případě, že tuto volbu vypnete, stránky se budou načítat normálně.</p>
</body>
