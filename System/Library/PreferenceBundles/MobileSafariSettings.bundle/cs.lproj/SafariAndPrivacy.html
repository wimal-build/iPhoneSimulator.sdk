<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Požádání webových stránek, aby vás nesledovaly</h3>
<p>Některé webové stránky si při poskytování obsahu udržují přehled o vašich aktivitách, což jim umožňuje „ušít“ vám poskytovaný obsah přímo na míru. Safari může takové webové stránky a jejich poskytovatele obsahu (včetně poskytovatelů reklam) požádat, aby vás nesledovaly.</p>
<p>V případě, že toto nastavení zapnete, Safari při každém přijetí obsahu z webových stránek odešle žádost o to, aby vás nesledovaly. Je však na uvážení provozovatelů stránek, zda budou váš požadavek respektovat.</p>

<h3>Blokování cookies a dalších dat webových stránek</h3>
<p>Webové stránky často na vaše zařízení ukládají cookies a další data. Tato data mohou zahrnovat informace, které jste jim poskytli, například vaše jméno, e‑mailovou adresu a vaše předvolby. Na základě těchto informací vás webové stránky mohou při opětovné návštěvě identifikovat a poskytovat vám osobní služby a obsah, jež by vás mohl osobně zajímat.</p>
<p>Safari standardně přijímá cookies pouze z webových stránek, které otevřete. Toto opatření napomáhá v zablokování dat od některých poskytovatelů reklam. Předvolby Safari můžete také nastavit tak, aby aplikace Safari buď přijímala všechny cookies a další data webových stránek, nebo všechna tato data blokovala.</p>

<h3>Varování před podvodnými stránkami</h3>
<p>Pokud je zapnuta volba Upozornit na podvodné stránky, Safari zobrazí varování při návštěvě stránek, jež jsou podezřelé z phishingu. Phishing je podvodný pokus o zcizení vašich osobních údajů, například uživatelských jmen, hesel a dalších informací o účtu. Podvodné webové stránky se maskují jako legitimní stránky, například stránky banky, finanční instituce nebo poskytovatele e‑mailových služeb.</p>

<h3>Anonymní prohlížení</h3>
<p>Když je anonymní prohlížení zapnuté, Safari si nezapamatovává navštívené stránky a data pro automatické vyplňování a otevřené panely nejsou ukládány na iCloud. Safari také požádá webové stránky a jejich poskytovatele obsahu (včetně třetích stran a poskytovatelů reklam) o to, aby vás nesledovali. Webové stránky také v tomto režimu nemohou měnit data uložená na vašem zařízení. Z tohoto důvodu je možné, že služby, jež jsou na webových stránkách běžně k dispozici, budou až do vypnutí anonymního prohlížení fungovat odlišně.</p>
<p>Poznámka: Při zapnutí Anonymního prohlížení se uživatelské rozhraní Safari změní ze světlého na tmavé.</p>

<h3>Návrhy Spotlightu</h3>
<p>Když v Safari používáte návrhy Spotlightu, společnosti Apple jsou odesílány vaše vyhledávací dotazy, návrhy Spotlightu, které vyberete, a související informace o využití. Pokud máte v okamžiku zadání dotazu do Spotlightu na svém zařízení zapnuté polohové služby, společnosti Apple je odeslána vaše poloha a čas zadání dotazu. Poloha, vyhledávací dotazy a informace o využití odeslané společnosti Apple jsou využívány pouze k vylepšení relevance návrhů Spotlightu a k vylepšování dalších produktů a služeb společnosti Apple.</p>

<p>V případě, že společnosti Apple svá hledáni ve Spotlightu a informace o využití návrhů Spotlightu odesílat nechcete, můžete kdykoli změnit svá nastavení soukromí pro Safari. Chcete‑li tak učinit, otevřete Nastavení, klepněte na Safari, posuňte zobrazení dolů na Zabezpečení a soukromí a zapněte či vypněte požadované volby.</p>

<p>Také můžete vypnout využití polohových služeb v návrzích Spotlightu. Chcete-li tak učinit, otevřete Nastavení, klepněte na Soukromí, klepněte na Polohové služby, klepněte na Systémové služby a přesuňte přepínač Návrhy Spotlightu do polohy Vypnuto. Pokud na svém zařízení polohové služby vypnete, společnosti Apple nebude odesílána vaše přesná poloha. Je možné, že společnost Apple za účelem poskytování relevantních návrhů pro vyhledávání využije iP adresu vašeho připojení k internetu a přiřadí vaši přibližnou polohu k určité zeměpisné oblasti.</p>

<p>S informacemi shromážděnými společností Apple bude nakládáno v souladu se zásadami ochrany osobních údajů, jejichž plný text je k dispozici na adrese <a href="http://www.apple.com/cz/privacy">www.apple.com/cz/privacy</a>.</p>

</body>
