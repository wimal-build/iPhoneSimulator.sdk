<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>Begär att webbplatser inte spårar dig</h3>
<p>En del webbplatser noterar din surfningsaktivitet när de levererar innehåll i syfte att låta dem skräddarsy vad som visas. Safari kan begära att webbplatser, och dess innehållsleverantörer från tredje part (inklusive annonsörer), inte spårar dig.</p>
<p>Med inställningen aktiverad kommer Safari att lägga till en begäran att du inte spåras varje gång innehåll hämtas från en webbplats, men det är upp till webbplatsen att uppfylla begäran.</p>

<h3>Blockera cookies och andra webbplatsdata</h3>
<p>Webbplatser lagrar ofta cookies och andra data på din enhet. Dessa data kan inkludera information som du har tillhandahållit, t.ex. namn, e-postadress och inställningar. Dessa data hjälper webbplatser att identifiera dig när du återkommer till webbplatsen och erbjuda tjänster och information som är relevant för dig.</p>
<p>Som förvalsinställning tillåter Safari bara cookies och webbplatsdata från de webbplatser du besöker. Detta förhindrar annonsörer från att lagra data på din enhet. Du kan ändra dina inställningar så att Safari alltid tar emot eller alltid blockerar cookies och andra webbplatsdata.</p>

<h3>Varning för bedrägliga webbplatser</h3>
<p>Om ”Varna för bedräglig webbplats” är aktiverat kommer Safari att visa en varning om webbplatsen du besöker är misstänkt för nätfiske (”phishing”). Nätfiske är ett försök att stjäla din personliga information, t.ex. användarnamn, lösenord och annan kontoinformation. En bedräglig webbplats försöker se ut som en legitim webbplats, t.ex. en bank, finansiell institution eller e-postwebbplats.</p>

<h3>Privat surfning</h3>
<p>När privat surfning är aktiverad kommer Safari inte ihåg vilka sidor du besökt, information sparas inte för Autofyll och flikar sparas inte på iCloud. Safari kommer även att begära att webbplatser och deras innehållsleverantörer från tredje part (inklusive annonsörer) inte spårar dig. Webbplatser kan inte ändra information som lagrats på enheten, därför kan tjänster som normalt finns tillgängliga på de webbplatserna fungera annorlunda tills du stänger av privat surfning.</p>
<p>Observera att när privat surfning är aktiverad är Safaris användargränssnitt mörkt istället för ljust.</p>

<h3>Safari-förslag</h3>
<p>Safari-sökning visar förslag från webben, iTunes, App Store, biograftider, platser i närheten med mera.</p>
<p>Om du använder Safari-förslag i Safari kommer dina sökningar, Safari-förslagen du väljer och relaterade användardata att skickas till Apple. Om du har Platstjänster påslaget och söker i Safari med Safari-förslag aktiverat kommer enhetens plats vid söktillfället att skickas till Apple. Om din enhet kan komma åt tjänster för musik- eller videoprenumeration kan information som namn på prenumerationstjänsterna och prenumerationstyper skickas till Apple, så att du kan få mer relevanta musik- och videoförslag. Ditt kontonamn, nummer och lösenord skickas inte till Apple. Platsinformation, sökförfrågningar och användarinformation som skickas till Apple används endast av Apple i syfte att göra Spotlight-förslagen mer relevanta och till att förbättra andra produkter och tjänster från Apple.</p>
<p>Om du inte vill att dina användardata från Safari-sökförfrågningar och Safari-förslag ska skickas till Apple, kan du stänga av Safari-förslag. Du gör detta genom att öppna Inställningar, trycka på Safari, rulla ned till Sök och dra reglaget för Safari-förslag till &rdquo;av&rdquo;.</p>
<p>Du kan stänga av Platstjänster för Safari-förslag. Det gör du genom att öppna Inställningar, trycka på Integritetsskydd, trycka på Platstjänster, trycka på Systemtjänster och sedan dra knappen vid Safari-förslag till &rdquo;av&rdquo;. Om du stänger av Platstjänster på enheten kommer dess exakta plats inte att skickas till Apple. I syfte att ta fram relevanta sökträffar kan Apple använda din internetanslutnings IP-adress till att ungefärligt uppskatta din plats och matcha den till en geografisk region.</p>
<p>Genom att använda dessa funktioner godkänner och samtycker du till att Apple och dess dotterbolag och samarbetspartner överför, samlar in, underhåller, behandlar och använder denna information på det sätt som beskrivs ovan.</p>
<p>Information som samlas in av Apple behandlas i enlighet med Apples integritetspolicy, som finns på <a href="http://www.apple.com/se/privacy">www.apple.com/se/privacy</a>. Alla funktioner i Safari-förslag kanske inte är tillgängliga på alla språk eller i alla regioner och vissa funktioner i Safari-förslag kan variera beroende på region.</p>

</body>
