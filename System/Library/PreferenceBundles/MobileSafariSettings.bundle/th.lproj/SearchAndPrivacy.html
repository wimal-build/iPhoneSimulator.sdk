<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>คำแนะนำโดยเครื่องช่วยค้นหา</h3>
<p>Safari จะใช้ช่องป้อนหนึ่งช่องสำหรับการค้นหาและที่อยู่เว็บ ซึ่งจะทำให้คุณสามารถเลือกดูเว็บได้จากที่เดียวกัน เมื่อเปิดใช้งานคำแนะนำโดยเครื่องช่วยค้นหา Safari จะถามหาคำแนะนำตามที่คุณป้อนจากเครื่องช่วยค้นหาที่คุณเลือก</p>

<h3>คำแนะนำโดย Safari</h3>
<p>การค้นหาโดย Safari จะแสดงผลการค้นหาจาก iTunes, App Store, เว็บ รอบฉายภาพยนตร์ สถานที่ใกล้เคียง และอื่นๆ ให้กับคุณ</p>
<p>เมื่อคุณใช้คำแนะนำโดย Safari ใน Safari คำที่ค้นหา คำแนะนำที่คุณเลือกจาก Safari และข้อมูลการใช้งานที่เกี่ยวข้องจะถูกส่งไปที่ Apple ถ้าเครื่องของคุณเปิดใช้งานบริการหาตำแหน่งที่ตั้งอยู่และคุณเริ่มค้นหาด้วยคำแนะนำโดย Safari ตำแหน่งที่ตั้งของเครื่อง ณ เวลานั้นจะถูกส่งไปที่ Apple ถ้าอุปกรณ์ของคุณสามารถเข้าถึงบริการรับฟังเพลงหรือรับชมวิดีโอได้และเพื่อให้คำแนะนำเพลงและวิดีโอที่ตรงกับความสนใจของคุณมากขึ้น ข้อมูล เช่น ชื่อและประเภทของบริการที่สมัครใช้อาจจะถูกส่งไปที่ Apple ชื่อบัญชี หมายเลขบัญชี และรหัสผ่านจะไม่ถูกส่งไปที่ Apple ตำแหน่งที่ตั้ง คำที่ค้นหา และข้อมูลการใช้งานที่ส่งไปที่ Apple จะถูกใช้โดย Apple เท่านั้นเพื่อให้คำแนะนำจาก Safari ตรงกับความต้องการมากขึ้น และเพื่อปรับปรุงผลิตภัณฑ์และบริการอื่นของ Apple</p>
<p>ถ้าคุณไม่ต้องการส่งคำที่ค้นหาและข้อมูลการใช้คำแนะนำโดย Safari ไปที่ Apple คุณสามารถปิดคำแนะนำโดย Safari ได้โดยเปิดการตั้งค่า แตะ Safari แล้วเลื่อนสวิตช์คำแนะนำโดย Safari เป็น &ldquo;ปิด&rdquo;</p>
<p>คุณสามารถปิดบริการหาตำแหน่งที่ตั้งสำหรับคำแนะนำโดย Safari ได้โดยเปิดการตั้งค่า แตะความเป็นส่วนตัว แตะบริการหาตำแหน่งที่ตั้ง แตะบริการระบบ แล้วเลื่อนสวิตช์คำแนะนำตามตำแหน่งที่ตั้งเป็น &ldquo;ปิด&rdquo; ถ้าคุณปิดบริการหาตำแหน่งที่ตั้งบนเครื่องของคุณ ตำแหน่งที่ตั้งที่แท้จริงจะไม่ถูกส่งไปที่ Apple และเพื่อให้ได้คำแนะนำการค้นหาที่ยังตรงกับความต้องการของคุณ Apple อาจจะใช้ที่อยู่ IP ของการเชื่อมต่ออินเทอร์เน็ตของคุณเพื่อประมาณตำแหน่งที่ตั้งของคุณโดยเทียบกับพื้นที่ทางภูมิศาสตร์</p>
<p>โดยการใช้งานคุณสมบัติเหล่านี้ จะถือว่า คุณเห็นด้วยและยินยอมกับการส่งข้อมูล การเก็บรวบรวมข้อมูล การบำรุงรักษาข้อมูล การประมวลผลข้อมูล และการใช้ข้อมูลที่กล่าวข้างต้นนี้ของ Apple บริษัทสาขา และตัวแทน</p>
<p>ข้อมูลที่เก็บรวบรวมโดย Apple จะได้รับการปฏิบัติตามนโยบายความเป็นส่วนตัวของ Apple ซึ่งมีอยู่ที่ <a href="https://www.apple.com/th/privacy">www.apple.com/th/privacy</a> คุณสมบัติของคำแนะนำโดย Safari อาจจะไม่มีทุกอย่างในทุกภาษาหรือทุกภูมิภาค และ คุณสมบัติคำแนะนำโดย Safari บางอย่างอาจจะแตกต่างกันตามแต่ละภูมิภาค</p>

<h3>โหลดรายการยอดนิยมล่วงหน้า</h3>
<p>เมื่อเปิดใช้งานการโหลดรายการยอดนิยมล่วงหน้า Safari จะกำหนดรายการยอดนิยมตามที่คั่นหน้าและประวัติการดูเว็บของคุณ Safari จะเริ่มโหลดหน้าเว็บอยู่เบื้องหลัง ถ้าคุณปิดใช้งานตัวเลือกนี้ หน้าเว็บของคุณจะโหลดทำงานตามปกติ</p>
</body>
