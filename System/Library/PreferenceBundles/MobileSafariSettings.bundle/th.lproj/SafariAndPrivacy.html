<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>การบอกเว็บไซต์ไม่ให้ติดตามคุณ</h3>
<p>เว็บไซต์บางเว็บจะติดตามการใช้งานข้อมูลเว็บไซต์ที่เสนอให้คุณ ซึ่งเว็บไซต์ก็จะเสนอข้อมูลที่ตรงกับความต้องการของคุณ Safari สามารถบอกเว็บไซต์และผู้ให้บริการข้อมูล (รวมทั้งผู้โฆษณา) ไม่ให้ติดตามคุณได้</p>
<p>เมื่อการตั้งค่านี้เปิดใช้งาน ทุกครั้งที่ Safari ดึงเนื้อหาใหม่จากเว็บไซต์ Safari จะเพิ่มคำขอไม่ให้ติดตามคุณด้วย แต่ก็ขึ้นอยู่กับเว็บไซต์ว่าจะทำตามคำขอนั้นหรือไม่</p>

<h3>การปิดกั้นคุกกี้และข้อมูลเว็บไซต์อื่น</h3>
<p>เว็บไซต์จะเก็บคุกกี้และข้อมูลอื่นบนเครื่องของคุณอยู่บ่อยๆ ข้อมูลนี้อาจจะรวมทั้งข้อมูลที่คุณให้ เช่น ชื่อของคุณ ที่อยู่อีเมลของคุณ และการตั้งค่าของคุณ ข้อมูลนี้จะช่วยให้เว็บไซต์ทราบว่าเป็นคุณเมื่อคุณกลับมาใช้และสามารถให้บริการและแสดงข้อมูลที่คุณอาจจะสนใจได้</p>
<p>โดยปกติแล้ว Safari จะตอบรับคุกกี้และข้อมูลเว็บไซต์เฉพาะที่คุณไปมา การทำแบบนี้จะช่วยป้องกันผู้โฆษณาอื่นไม่ให้เก็บข้อมูลไว้บนเครื่องของคุณ คุณสามารถเปลี่ยนการตั้งค่าของคุณได้เพื่อให้ Safari ตอบรับเสมอ หรือ ปิดกั้นคุกกี้และข้อมูลเว็บไซต์อื่นเสมอ</p>

<h3>คำเตือนเว็บไซต์หลอกลวง</h3>
<p>เมื่อเปิดใช้งานคำเตือนเว็บไซต์หลอกลวง Safari จะแสดงคำเตือนหากไซต์ที่คุณกำลังเข้าชมเป็นไซต์ที่น่าสงสัยว่าหลอกลวง Phishing เป็นความพยายามหลอกลวงเพื่อขโมยข้อมูลส่วนตัวของคุณ เช่น ชื่อผู้ใช้ รหัสผ่าน และข้อมูลบัญชีอื่นๆ เว็บไซต์ที่หลอกลวงจะปลอมเป็นเว็บไซต์ของสถานที่จริง เช่น ธนาคาร สถาบันการเงิน หรือ ผู้ให้บริการอีเมล</p>

<h3>การเลือกชมเว็บส่วนตัว</h3>
<p>เมื่อเปิดใช้งานการเลือกชมเว็บส่วนตัว Safari จะไม่จำหน้าเว็บที่คุณไปมา ข้อมูลการป้อนอัตโนมัติ และแถบที่คุณเปิดจะไม่ถูกเก็บไว้ใน iCloud นอกจากนี้ Safari ยังบอกเว็บไซต์และผู้ให้บริการเนื้อหาอื่น (รวมทั้งผู้โฆษณา) ไม่ให้ติดตามคุณ เว็บไซต์จะไม่สามารถแก้ไขข้อมูลที่เก็บอยู่ในเครื่องของคุณ ซึ่งจะทำให้บริการบนเครื่องของคุณอาจจะต่างไปจากเดิมจนกว่าคุณจะปิดการเลือกชมเว็บไซต์ส่วนตัว</p>
<p>หมายเหตุ: ในระหว่างที่เปิดใช้งานการเลือกชมเว็บไซต์ส่วนตัว ส่วนติดต่อใช้งานของ Safari กับผู้ใช้จะเป็นสีเข้ม ไม่ใช่สีอ่อน</p>

<h3>คำแนะนำโดย Safari</h3>
<p>การค้นหาโดย Safari จะแสดงคำแนะนำจาก iTunes, App Store, เว็บ รอบฉายภาพยนตร์ สถานที่ใกล้เคียง และอื่นๆ ให้กับคุณ</p>
<p>เมื่อคุณใช้คำแนะนำโดย Safari ใน Safari คำที่ค้นหา คำแนะนำที่คุณเลือกจาก Safari และข้อมูลการใช้งานที่เกี่ยวข้องจะถูกส่งไปที่ Apple ถ้าเครื่องของคุณเปิดใช้งานบริการหาตำแหน่งที่ตั้งอยู่และคุณเริ่มค้นหาด้วยคำแนะนำโดย Safari ตำแหน่งที่ตั้งของเครื่อง ณ เวลานั้นจะถูกส่งไปที่ Apple ถ้าอุปกรณ์ของคุณสามารถเข้าถึงบริการรับฟังเพลงหรือรับชมวิดีโอได้และเพื่อให้คำแนะนำเพลงและวิดีโอที่ตรงกับความสนใจของคุณมากขึ้น ข้อมูล เช่น ชื่อและประเภทของบริการที่สมัครใช้อาจจะถูกส่งไปที่ Apple ชื่อบัญชี หมายเลขบัญชี และรหัสผ่านจะไม่ถูกส่งไปที่ Apple ตำแหน่งที่ตั้ง คำที่ค้นหา และข้อมูลการใช้งานที่ส่งไปที่ Apple จะถูกใช้โดย Apple เท่านั้นเพื่อให้คำแนะนำจาก Safari ตรงกับความต้องการมากขึ้น และเพื่อปรับปรุงผลิตภัณฑ์และบริการอื่นของ Apple</p>
<p>ถ้าคุณไม่ต้องการส่งคำที่ค้นหาและข้อมูลการใช้คำแนะนำโดย Safari ไปที่ Apple คุณสามารถปิดคำแนะนำโดย Safari ได้โดยเปิดการตั้งค่า แตะ Safari เลื่อนลงไปที่การค้นหาแล้วเลื่อนสวิตช์คำแนะนำโดย Safari เป็น &ldquo;ปิด&rdquo;</p>
<p>คุณสามารถปิดบริการหาตำแหน่งที่ตั้งสำหรับคำแนะนำโดย Safari ได้โดยเปิดการตั้งค่า แตะความเป็นส่วนตัว แตะบริการหาตำแหน่งที่ตั้ง แตะบริการระบบ แล้วเลื่อนสวิตช์คำแนะนำโดย Safari &amp; Spotlight เป็น &ldquo;ปิด&rdquo; ถ้าคุณปิดบริการหาตำแหน่งที่ตั้งบนเครื่องของคุณ ตำแหน่งที่ตั้งที่แท้จริงจะไม่ถูกส่งไปที่ Apple และเพื่อให้ได้คำแนะนำการค้นหาที่ยังตรงกับความต้องการของคุณ Apple อาจจะใช้ที่อยู่ IP ของการเชื่อมต่ออินเทอร์เน็ตของคุณเพื่อประมาณตำแหน่งที่ตั้งของคุณโดยเทียบกับพื้นที่ทางภูมิศาสตร์</p>
<p>โดยการใช้งานคุณสมบัติเหล่านี้ จะถือว่า คุณเห็นด้วยและยินยอมกับการส่งข้อมูล การเก็บรวบรวมข้อมูล การบำรุงรักษาข้อมูล การประมวลผลข้อมูล และการใช้ข้อมูลที่กล่าวข้างต้นนี้ของ Apple บริษัทสาขา และตัวแทน</p>
<p>ข้อมูลที่เก็บรวบรวมโดย Apple จะได้รับการปฏิบัติตามนโยบายความเป็นส่วนตัวของ Apple ซึ่งมีอยู่ที่ <a href="http://www.apple.com/th/privacy">www.apple.com/th/privacy</a> คุณสมบัติของคำแนะนำโดย Safari อาจจะไม่มีทุกอย่างในทุกภาษาหรือทุกภูมิภาค และ คุณสมบัติคำแนะนำโดย Safari บางอย่างอาจจะแตกต่างกันตามแต่ละภูมิภาค</p>

</body>
