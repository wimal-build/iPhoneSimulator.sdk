<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>การบอกเว็บไซต์ไม่ให้ติดตามคุณ</h3>
<p>เว็บไซต์บางเว็บจะคอยติดตามเนื้อหาที่คุณเลือกดูของเว็บในขณะที่ให้เนื้อหาเหล่านั้นกับคุณ ซึ่งจะช่วยให้เว็บไซต์แสดงเนื้อหาที่ตรงกับความต้องการของคุณ Safari สามารถบอกกับไซต์และผู้อื่นที่ให้บริการเนื้อหาของไซต์ (รวมทั้งผู้โฆษณา) ไม่ให้ติดตามคุณ</p>
<p>ขณะที่การตั้งค่านี้เปิดอยู่ ทุกครั้งที่ Safari ดึงเนื้อหาจากเว็บไซต์ Safari จะเพิ่มคำร้องขอไม่ให้ติดตามคุณ แต่ขึ้นอยู่กับเว็บไซต์ว่าจะทำตามคำร้องขอนั้นหรือไม่</p>

<h3>การกั้นคุกกี้และข้อมูลอื่นของเว็บไซต์</h3>
<p>เว็บไซต์บ่อยครั้งจะเก็บคุกกี้และข้อมูลอื่นบนอุปกรณ์ของคุณ ข้อมูลนี้อาจจะประกอบด้วยข้อมูลที่คุณให้ เช่น ชื่อหรือที่อยู่อีเมลของคุณ การตั้งค่าของคุณ เป็นต้น ข้อมูลนี้จะช่วยให้เว็บไซต์ระบุได้ว่าเป็นคุณเมื่อคุณกลับมา ซึ่งเว็บไซต์สามารถให้บริการกับคุณและแสดงข้อมูลที่คุณอาจจะสนใจ</p>
<p>โดยปกติ Safari จะตอบรับคุกกี้และข้อมูลเว็บไซต์เฉพาะเว็บไซต์ที่คุณไปมา ซึ่งช่วยป้องกันผู้โฆษณาบางกลุ่มไม่ให้เก็บข้อมูลไว้ในอุปกรณ์ของคุณ คุณสามารถเปลี่ยนการตั้งค่าของคุณได้เพื่อให้ Safari ตอบรับอยู่เสมอหรือกั้นคุกกี้และข้อมูลอื่นของเว็บไซต์อยู่เสมอ</p>

<h3>คำเตือนเกี่ยวกับเว็บไซต์หลอกลวง</h3>
<p>ขณะที่คำเตือนเกี่ยวกับเว็บไซต์หลอกลวงเปิดอยู่ Safari จะแสดงคำเตือนหากไซต์ที่คุณกำลังจะเข้าดูน่าสงสัยว่าจะเป็นไซต์ที่หลอกลวง การหลอกลวงเป็นความพยายามเพื่อขโมยข้อมูลส่วนตัวของคุณ เช่น ชื่อผู้ใช้ รหัสผ่าน และข้อมูลบัญชีอื่นๆ เป็นต้น เว็บไซต์ที่หลอกลวงจะปลอมตัวว่าเป็นเว็บไซต์จริงๆ ของทางธนาคาร สถาบันการเงิน หรือผู้ให้บริการอีเมล</p>

<h3>การเลือกชมเว็บแบบส่วนตัว</h3>
<p>ขณะที่การเลือกชมเว็บแบบส่วนตัวเปิดอยู่ Safari จะไม่จดจำหน้าเว็บที่คุณเข้าไปดู ข้อมูลป้อนอัตโนมัติ และแถบที่คุณเปิดดูจะไม่เก็บไว้ใน iCloud นอกจากนี้ Safari ยังจะบอกไซต์และคู่ค้าผู้ให้บริการเนื้อหาเหล่านั้น (รวมทั้งผู้โฆษณา) ไม่ให้ติดตามคุณด้วย เว็บไซต์จะไม่สามารถเปลี่ยนข้อมูลที่เก็บอยู่บนอุปกรณ์ของคุณ ซึ่งอาจทำให้บริการของไซต์เหล่านั้นทำงานต่างออกไปจนกว่าคุณจะปิดใช้การเลือกชมเว็บแบบส่วนตัว</p>
<p>หมายเหตุ: ขณะที่การเลือกชมเว็บแบบส่วนตัวเปิดอยู่ ส่วนติดต่อใช้งานกับ Safari จะดูเข้มขึ้น</p>

<h3>คำแนะนำโดย Spotlight</h3>
<p>เมื่อคุณใช้คำแนะนำโดย Spotlight ใน Safari คำถามการค้นหาของคุณ คำแนะนำโดย Spotlight ที่คุณเลือก และข้อมูลการใช้งานที่เกี่ยวข้องเหล่านี้จะส่งไปให้ Apple ถ้าคุณเปิดบริการหาตำแหน่งที่ตั้งอยู่บนเครื่องของคุณ และเมื่อคุณถามการค้นหาโดยใช้ Spotlight ตำแหน่งที่ตั้งที่เวลานั้นของเครื่องของคุณจะส่งไปให้ Apple ตำแหน่งที่ตั้ง คำถามการค้นหา และข้อมูลการใช้งานที่ส่งไปให้ Apple จะถูกใช้โดย Apple เท่านั้นเพื่อให้ได้คำแนะนำที่เกี่ยวข้องมากขึ้นโดย Spotlight และเพื่อปรับปรุงผลิตภัณฑ์และบริการอื่นของ Apple</p>

<p>ถ้าคุณไม่ต้องการส่งข้อมูลการใช้งานเกี่ยวกับคำถามการค้นหาและคำแนะนำโดย Spotlight ของ Safari ของคุณให้กับ Apple คุณสามารถเปลี่ยนการตั้งค่าความเป็นส่วนตัวสำหรับ Safari ได้ทุกเวลาโดยแตะ Safari เลื่อนลงไปยังความเป็นส่วนตัวและความปลอดภัย และเลือกตัวเลือกที่คุณต้องการเปิดใช้งานหรือปิดใช้งาน</p>

<p>คุณสามารถปิดบริการหาตำแหน่งที่ตั้งสำหรับคำแนะนำโดย Spotlight ได้โดยเปิดการตั้งค่า แตะความเป็นส่วนตัว แตะบริการหาตำแหน่งที่ตั้ง แตะบริการระบบ และเลื่อนสวิตช์คำแนะนำโดย Spotlight เป็น “ปิด” ถ้าคุณปิดบริการหาตำแหน่งที่ตั้งบนเครื่องของคุณ ตำแหน่งที่ตั้งจริงจะไม่ส่งไปให้กับ Apple ในการส่งคำแนะนำการค้นหาที่เกี่ยวข้อง Apple อาจใช้ที่อยู่ IP ของการเชื่อมต่ออินเทอร์เน็ตของคุณเพื่อประมาณตำแหน่งที่ตั้งของคุณโดยเทียบกับบริเวณจุดพิกัดภูมิศาสตร์</p>

<p>Apple เก็บรวบรวมข้อมูลและปฏิบัติตามนโยบายความเป็นส่วนตัวของ Apple ซึ่งมีอยู่ที่ <a href="http://www.apple.com/th/privacy">www.apple.com/th/privacy</a></p>

</body>
