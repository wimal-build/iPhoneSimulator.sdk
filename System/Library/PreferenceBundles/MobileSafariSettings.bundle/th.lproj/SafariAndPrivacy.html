<!doctype html>
<head>
<meta charset="utf-8">
<style type="text/css">
    body { font: -apple-system-body; }
</style>
</head>

<body>
<h3>การบอกเว็บไซต์ไม่ให้ติดตามคุณ</h3>
<p>เว็บไซต์บางเว็บจะคอยติดตามเนื้อหาที่คุณเลือกดูของเว็บในขณะที่ให้เนื้อหาเหล่านั้นกับคุณ ซึ่งจะช่วยให้เว็บไซต์แสดงเนื้อหาที่ตรงกับความต้องการของคุณ Safari สามารถบอกกับไซต์และผู้อื่นที่ให้บริการเนื้อหาของไซต์ (รวมทั้งผู้โฆษณา) ไม่ให้ติดตามคุณ</p>
<p>ขณะที่การตั้งค่านี้เปิดอยู่ ทุกครั้งที่ Safari ดึงเนื้อหาจากเว็บไซต์ Safari จะเพิ่มคำร้องขอไม่ให้ติดตามคุณ แต่ขึ้นอยู่กับเว็บไซต์ว่าจะทำตามคำร้องขอนั้นหรือไม่</p>

<h3>การกั้นคุกกี้และข้อมูลอื่นของเว็บไซต์</h3>
<p>เว็บไซต์บ่อยครั้งจะเก็บคุกกี้และข้อมูลอื่นบนอุปกรณ์ของคุณ ข้อมูลนี้อาจจะประกอบด้วยข้อมูลที่คุณให้ เช่น ชื่อหรือที่อยู่อีเมลของคุณ การตั้งค่าของคุณ เป็นต้น ข้อมูลนี้จะช่วยให้เว็บไซต์ระบุได้ว่าเป็นคุณเมื่อคุณกลับมา ซึ่งเว็บไซต์สามารถให้บริการกับคุณและแสดงข้อมูลที่คุณอาจจะสนใจ</p>
<p>โดยปกติ Safari จะตอบรับคุกกี้และข้อมูลเว็บไซต์เฉพาะเว็บไซต์ที่คุณไปมา ซึ่งช่วยป้องกันผู้โฆษณาบางกลุ่มไม่ให้เก็บข้อมูลไว้ในอุปกรณ์ของคุณ คุณสามารถเปลี่ยนการตั้งค่าของคุณได้เพื่อให้ Safari ตอบรับอยู่เสมอหรือกั้นคุกกี้และข้อมูลอื่นของเว็บไซต์อยู่เสมอ</p>

<h3>ช่องค้นหาอัจฉริยะ</h3>
<p>Safari ใช้ช่องป้อนข้อมูลช่องเดียวกันสำหรับการค้นหาและที่อยู่ของเว็บเพื่อให้คุณท่องเว็บได้จากที่เดียวกัน ขณะที่คำแนะนำของเครื่องค้นหาเปิดอยู่ Safari จะบอกเครื่องค้นหาที่คุณเลือกใช้ให้แนะนำรายการข้อมูลตามที่คุณป้อน</p>
<p>ขณะที่โหลดรายการยอดนิยมล่วงหน้าเปิดอยู่ ทันทีที่ Safari พิจารณารายการยอดนิยมตามที่คั่นหน้าและประวัติการท่องเว็บของคุณได้ Safari จะเริ่มโหลดหน้าเว็บนั้นอยู่เบื้องหลัง ถ้าคุณปิดใช้งานตัวเลือกนี้ หน้าเว็บจะโหลดตามปกติ</p>

<h3>คำเตือนเกี่ยวกับเว็บไซต์หลอกลวง</h3>
<p>ขณะที่คำเตือนเกี่ยวกับเว็บไซต์หลอกลวงเปิดอยู่ Safari จะแสดงคำเตือนหากไซต์ที่คุณกำลังจะเข้าดูน่าสงสัยว่าจะเป็นไซต์ที่หลอกลวง การหลอกลวงเป็นความพยายามเพื่อขโมยข้อมูลส่วนตัวของคุณ เช่น ชื่อผู้ใช้ รหัสผ่าน และข้อมูลบัญชีอื่นๆ เป็นต้น เว็บไซต์ที่หลอกลวงจะปลอมตัวว่าเป็นเว็บไซต์จริงๆ ของทางธนาคาร สถาบันการเงิน หรือผู้ให้บริการอีเมล</p>

<h3>การเลือกชมเว็บแบบส่วนตัว</h3>
<p>ขณะที่การเลือกชมเว็บแบบส่วนตัวเปิดอยู่ Safari จะไม่จดจำหน้าเว็บที่คุณเข้าไปดู ข้อมูลป้อนอัตโนมัติ และแถบที่คุณเปิดดูจะไม่เก็บไว้ใน iCloud นอกจากนี้ Safari ยังจะบอกไซต์และคู่ค้าผู้ให้บริการเนื้อหาเหล่านั้น (รวมทั้งผู้โฆษณา) ไม่ให้ติดตามคุณด้วย เว็บไซต์จะไม่สามารถเปลี่ยนข้อมูลที่เก็บอยู่บนอุปกรณ์ของคุณ ซึ่งอาจทำให้บริการของไซต์เหล่านั้นทำงานต่างออกไปจนกว่าคุณจะปิดใช้การเลือกชมเว็บแบบส่วนตัว</p>
<p>หมายเหตุ: ขณะที่การเลือกชมเว็บแบบส่วนตัวเปิดอยู่ ส่วนติดต่อใช้งานกับ Safari จะดูเข้มขึ้น</p>
</body>
