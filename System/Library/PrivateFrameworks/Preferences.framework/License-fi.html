<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="1187">
  <style type="text/css">
    p.p1 {margin: 0.0px 0.0px 0.0px 0.0px; font: 10.0px 'Helvetica Neue'}
    p.p2 {margin: 0.0px 0.0px 0.0px 0.0px; font: 10.0px 'Helvetica Neue'; min-height: 12.0px}
    span.s1 {text-decoration: underline}
  </style>
</head>
<body>
<p class="p1"><b>SUOMI</b></p>
<p class="p2"><b></b><br></p>
<p class="p1"><b>TÄRKEÄÄ: KÄYTTÄMÄLLÄ iPHONEA, iPADIA TAI iPOD TOUCHIA (”iOS-LAITE”) SITOUDUTTE SEURAAVIIN EHTOIHIN:</b></p>
<p class="p2"><b></b><br></p>
<p class="p1"><b>A. APPLEN iOS-OHJELMISTOLISENSSISOPIMUS</b></p>
<p class="p1"><b>B. APPLEN ILMOITUKSET</b></p>
<p class="p2"><b></b><br></p>
<p class="p1"><b>APPLE INC.</b></p>
<p class="p1"><b>iOS-OHJELMISTOLISENSSISOPIMUS</b></p>
<p class="p1"><b>Yhden käyttäjän lisenssi</b></p>
<p class="p2"><b></b><br></p>
<p class="p1"><b>LUKEKAA TARKASTI TÄMÄ OHJELMISTOLISENSSISOPIMUS (”LISENSSI”) ENNEN iOS-LAITTEEN KÄYTTÖÄ TAI TÄHÄN LISENSSIIN LIITTYVÄN OHJELMISTOPÄIVITYKSEN LATAAMISTA. KÄYTTÄMÄLLÄ iOS-LAITETTA TAI LATAAMALLA OHJELMISTOPÄIVITYKSEN SITOUDUTTE NOUDATTAMAAN TÄMÄN LISENSSIN EHTOJA. ELLETTE HYVÄKSY LISENSSIN EHTOJA, ÄLKÄÄ KÄYTTÄKÖ iOS-LAITETTA TAI LADATKO OHJELMISTOPÄIVITYSTÄ.</b></p>
<p class="p2"><b></b><br></p>
<p class="p1"><b>JOS OLETTE HILJATTAIN OSTANUT iOS-LAITTEEN JA ETTE HYVÄKSY LISENSSIN EHTOJA, VOITTE HYVITYKSEN SAADAKSENNE PALAUTTAA iOS-LAITTEEN PALAUTUSAJAN SISÄLLÄ APPLEN PALAUTUSKÄYTÄNNÖN MUKAISESTI APPLE STOREEN TAI VALTUUTETUN JÄLLEENMYYJÄN LIIKKEESEEN, JOSTA OLETTE SEN HANKKINUT. SÄÄNNÖT OVAT LUETTAVISSA OSOITTEESSA </b><a href="http://www.apple.com/legal/sales_policies/"><span class="s1">http://www.apple.com/legal/sales_policies/</span></a><b>.</b></p>
<p class="p2"><b></b><br></p>
<p class="p1"><b>1. Yleistä.</b></p>
<p class="p1">(a) Apple Inc. (”Apple”) myöntää Lisenssin ehtojen mukaisen käyttöoikeuden iOS-laitteen mukana tulleisiin ohjelmiin (mukaan lukien Boot ROM -koodi ja muut sisällytetyt ohjelmat), dokumentaatioon, käyttöliittymiin, sisältöön, fontteihin ja dataan (”Alkuperäinen iOS-ohjelmisto”), jotka saattavat päivittyä tai korvautua ominaisuuksien parannuksissa, ohjelmistopäivityksissä tai Applen järjestelmänpalautusohjelmistossa (”iOS-ohjelmistopäivitykset”), olivatpa nämä muistissa tai millä tahansa muulla medialla taikka missä tahansa muodossa, (Alkuperäiseen iOS-ohjelmistoon ja iOS-ohjelmistopäivityksiin viitataan yhteisnimityksellä ”iOS-ohjelmisto”). Apple ei myy iOS-ohjelmistoa teille. Apple ja Applen lisensoijat säilyttävät omistajuutensa iOS-ohjelmistoon ja pidättävät itsellään kaikki oikeudet, joita ei ole erikseen annettu teille.</p>
<p class="p2"><br></p>
<p class="p1">(b) Apple voi oman harkintansa mukaan tulevaisuudessa tarjota päivityksiä iOS-laitteenne iOS-ohjelmistoon. Mikäli iOS-ohjelmistopäivityksiä tarjotaan, niissä ei ehkä ole kaikkia nykyisiä ohjelmisto-ominaisuuksia tai uusia ominaisuuksia, joita Apple julkistaa iOS-laitteiden uudemmille tai muille malleille.<span class="Apple-converted-space">  </span>Tämän Lisenssin puitteissa luovutetut oikeudet kattavat myös sellaiset iOS-ohjelmistopäivitykset, jotka korvaavat Alkuperäisen iOS-ohjelmistotuotteen ja/tai täydentävät sitä edellyttäen, että tällaiset iOS-ohjelmistopäivitykset eivät sisällä erillistä lisenssiä, jolloin erillinen lisenssi ohittaa tämän Lisenssin.</p>
<p class="p2"><br></p>
<p class="p1"><b>2. Lisenssin käyttö ja rajoitukset.</b></p>
<p class="p1">(a) Teille myönnetään tämän Lisenssin sopimusehtojen puitteissa rajoitettu, rinnakkainen lisenssi käyttää iOS-ohjelmistoa yhdessä Apple-merkkisessä iOS-laitteessa. Lukuun ottamatta kohdassa 2 (b) jäljempänä sallittua poikkeusta sekä erillistä Teidän ja Applen välillä tehtävää sopimusta tämä Lisenssi kieltää iOS-ohjelmiston samanaikaisen asentamisen useampaan kuin yhteen Apple-merkkiseen iOS-laitteeseen, eikä iOS-ohjelmistoa saa jaella tai asettaa käyttöön verkossa, jossa sitä voisi käyttää useampi kuin yksi laite kerrallaan. Tämä Lisenssi ei anna mitään oikeuksia käyttää Applen omisteisia käyttöliittymiä tai muuta Applen immateriaalioikeuksien piiriin kuuluvaa omaisuutta iOS-laitteiden kanssa käytettävien muiden valmistajien oheislaitteiden, lisävarusteiden tai ohjelmistosovellusten suunnittelussa, kehittämisessä, valmistuksessa, lisensoinnissa tai jakelussa. Jotkin näistä oikeuksista ovat saatavissa Applelta erillisillä lisensseillä. Lisätietoja kolmansien osapuolten laitteiden ja lisävarusteiden kehittämisestä iOS-laitteille saatte lähettämällä sähköpostia osoitteeseen <a href="mailto:madeforipod@apple.com"><span class="s1">madeforipod@apple.com</span></a>. Lisätietoja ohjelmistosovellusten kehittämisestä iOS-laitteille saatte lähettämällä sähköpostia osoitteeseen <a href="mailto:devprograms@apple.com"><span class="s1">devprograms@apple.com</span></a>.</p>
<p class="p2"><br></p>
<p class="p1">(b) Teille myönnetään tämän Lisenssin ehtojen puitteissa rajoitettu, rinnakainen lupa ladata iOS-ohjelmistopäivityksiä, joita Apple mahdollisesti tarjoaa teidän iOS-laitteellenne, päivittääksenne tai palauttaaksenne omistamanne tai hallitsemanne iOS-laitteen ohjelmiston. Lisenssi ei salli muiden kuin omistamanne tai hallitsemanne iOS-laitteen ohjelmistopäivityksiä ja -palautuksia. iOS-ohjelmistopäivityksiä ei myöskään saa jaella tai asettaa saataville verkossa, jossa niitä voisi käyttää useampi kuin yksi laite tai tietokone kerrallaan. Mikäli lataatte iOS-ohjelmistopäivityksen tietokoneellenne, iOS-ohjelmistopäivityksistä voidaan ainoastaan varmuuskopiointitarkoituksessa tehdä yksi tietokoneella luettavissa oleva kopio, jossa tulee näkyä samat tekijänoikeustiedot ja muut omistajuustiedot kuin alkuperäisessä.</p>
<p class="p2"><br></p>
<p class="p1">(c) Sitoudutte siihen, että ette saa kopioida (muutoin kuin tässä Lisenssissä on erikseen sallittu), takaisinkääntää, takaisinmallintaa tai yrittää muuten palauttaa lähdekoodiksi tai muokata iOS-ohjelmistoa, sen tarjoamia palveluita tai mitään niiden osia, purkaa niiden salausta tai luoda niiden pohjalta johdannaisteoksia ettekä antaa muille mahdollisuutta tehdä näin (muutoin kuin ainoastaan mikäli ja siinä määrin kuin jonkin edellä mainitun rajoituksen estää sovellettava laki tai iOS-ohjelmiston sisältämien avoimen lähdekoodin komponenttien käyttöä koskevat lisenssiehdot).</p>
<p class="p2"><br></p>
<p class="p1">(d) Tietojen varastoiminen iOS-laitteeseen tarkoittaa digitaalisen kopion tekemistä. Joillakin oikeustoimialueilla digitaalisten kopioiden tekeminen ilman oikeuksien omistajan etukäteislupaa on laitonta. iOS-ohjelmistoa voidaan käyttää materiaalin jäljentämiseen, jos käyttö rajoittuu muuhun kuin tekijänoikeuksilla suojattuun materiaaliin tai sellaiseen materiaaliin, johon lisenssinsaajalla on tekijänoikeus, tai jonka jäljentämiseen hänellä on valtuutus tai laillinen lupa.</p>
<p class="p2"><br></p>
<p class="p1">(e) Sitoudutte käyttämään iOS-ohjelmistoa ja Palveluita (kuten määritetty osiossa 5 alla) noudattaen kaikkia sovellettavia lakeja, mukaan lukien paikalliset lait maassa, jossa asutte tai jossa latasitte tai käytätte iOS-ohjelmistoa ja Palveluita.</p>
<p class="p2"><br></p>
<p class="p1">(f) iOS-ohjelmiston ja tiettyjen palveluiden ominaisuuksien käyttö ja käyttömahdollisuus (kohdassa 5 määritellyn mukaisesti) voivat edellyttää teitä hakemaan yksilöllistä käyttäjätunnuksen ja salasanan yhdistelmää, josta käytetään nimitystä Apple ID. Lisäksi hyväksytte, että useat iOS-ohjelmiston ominaisuudet ja Palvelut välittävät tietoja ja saattavat aiheuttaa kustannuksia internet-palveluunne ja että te yksin olette vastuussa sellaisista kustannuksista. Katsokaa lisätietoja iOS-laitteenne käyttöoppaasta.</p>
<p class="p2"><b></b><br></p>
<p class="p1"><b>3. Siirto.</b> Teillä ei ole oikeutta vuokrata, liisata, lainata, myydä, jaella edelleen tai jatkolisensoida iOS-ohjelmistoa. Voitte kuitenkin pysyvästi siirtää tämän Lisenssin suomat oikeudet iOS-ohjelmistoon kertaalleen kokonaisuudessaan yhdessä omistamanne iOS-laitteen kanssa edellyttäen, että: (a) omistamanne iOS-laite ja iOS-ohjelmisto siirretään kokonaisuudessaan, mukaan lukien kaikki komponenttien osat, alkuperäinen tallennusväline, dokumentaatio ja tämä lisenssi, (b) ette säilytä hallussanne iOS-ohjelmiston kokonaisia tai osittaisia kopioita, mukaan lukien tietokoneeseen tai muuhun tallennuslaitteeseen tallennetut kopiot ja (c) osapuoli, jonka haltuun iOS-ohjelmisto siirtyy, lukee tämän lisenssin sopimusehdot ja hyväksyy ne.</p>
<p class="p2"><br></p>
<p class="p1"><b>4. Suostumus tietojen käyttöön.</b></p>
<p class="p1">(a) <span class="s1">Diagnostiikka- ja käyttötiedot</span>.<b> </b>Mikäli olette hyväksynyt diagnostiikka- ja käyttötietojen keräämisen, hyväksytte, että Apple ja sen tytäryritykset ja edustajat saattavat kerätä, ylläpitää, käsitellä ja käyttää diagnostista, teknistä, käyttöä koskevaa ja vastaavaa tietoa, mukaan lukien rajoituksetta iOS-laitteeseenne, tietokoneeseenne, järjestelmäänne, ohjelmistoonne ja oheislaitteisiinne liittyvät tiedot, joita kerätään ajoittain, jotta teille voidaan paremmin tarjota ohjelmistopäivityksiä, tuotetukea ja mahdollisia muita iOS-ohjelmistoon liittyviä palveluita ja jotta voidaan varmistaa tämän Lisenssin ehtojen noudattaminen. Apple saattaa käyttää näitä tietoja, muodossa josta teitä ei voida suoraan tunnistaa, tarjotakseen Applen tuotteita ja palveluita tai parantaakseen niitä. Mikäli Teillä on ja olette ottanut käyttöön Sijaintipalvelut, laitteenne sijainti voidaan myös lähettää, jotta Apple pystyy analysoimaan langattoman tai mobiiliverkon ongelmia (esim. mobiilisignaalin vahvuus tai heikkous tietyssä sijainnissa). Jotta Apple voi tarjota yhteistyökumppaneilleen ja kolmansien osapuolten kehittäjille mahdollisuuden parantaa Applen tuotteiden kanssa käytettäviksi tarkoitettuja ohjelmistojaan, laitteistojaan ja palvelujaan, Apple voi myös tarjota kenelle tahansa tällaiselle yhteistyökumppanille tai kolmannen osapuolen kehittäjälle tietyn määrän diagnostiikkatietoa, jolla on merkitystä kyseisen yhteistyökumppanin tai kehittäjän ohjelmiston, laitteiston ja/tai palveluiden kannalta, niin kauan kuin diagnostiikkatieto on muodossa, josta teitä ei voida tunnistaa henkilökohtaisesti.</p>
<p class="p2"><br></p>
<p class="p1">(b) <span class="s1">Sijaintitiedot</span>. Apple, sen yhteistyökumppanit, lisenssinhaltijat ja kolmansien osapuolten kehittäjät voivat tarjota iOS-laitteen kautta palveluita, jotka hyödyntävät sijaintitietoja. Apple ja sen yhteistyökumppanit ja lisensoijat ja kolmansien osapuolten kehittäjät voivat näiden mahdollisesti saatavilla olevien palveluiden tarjoamista ja parantamista varten välittää, kerätä, ylläpitää, käsitellä ja käyttää tietoja sijainnistanne, mukaan lukien reaaliaikaiset tiedot iOS-laitteen maantieteellisestä sijainnista sekä matkustusnopeudesta maantiellä ja sijaintikyselyt. Applen keräämät sijaintitiedot ja -kyselyt kerätään muodossa, josta teitä ei voida henkilökohtaisesti tunnistaa, ja Apple ja sen yhteistyökumppanit, lisenssinhaltijat ja kolmansien osapuolten kehittäjät voivat käyttää kyseisiä tietoja tarjotakseen ja parantaakseen sijaintiin perustuvia tuotteita ja palveluita. <b>Käyttämällä mitä tahansa sijaintiin perustuvia palveluita iOS-laitteessanne hyväksytte Applen, sen yhteistyökumppanien ja lisenssinhaltijoiden ja kolmansien osapuolten kehittäjien harjoittaman sijaintitietojenne ja kyselyiden välittämisen, keräämisen, ylläpitämisen, käsittelemisen ja käytön kyseisten tuotteiden ja palveluiden tarjoamiseksi ja parantamiseksi.</b> Voitte perua suostumuksenne milloin tahansa avaamalla iOS-laitteessanne Sijaintipalvelut-asetuksen ja joko asettamalla pois päältä Sijaintipalvelut-asetuksen tai asettamalla pois päältä iOS-laitteen sijaintitietoja käyttävien ohjelmien yksittäisiä sijaintiasetuksia. Näiden ominaisuuksien poistaminen käytöstä vaikuttaa ainoastaan iOS-laitteen sijaintiin perustuvaan toiminnallisuuteen. Se ei vaikuta niihin iOS-laitteen ominaisuuksiin, jotka eivät liity sijaintipalveluihin. Kun käytätte iOS-laitteessa kolmansien osapuolten sovelluksia tai palveluita, jotka käyttävät tai tarjoavat sijaintidataa, teitä koskevat kyseisen kolmannen osapuolen ehdot ja tietosuojakäytännöt kyseisten kolmannen osapuolen sovellusten tai palveluiden sijaintidatan käytön osalta, ja teidän tulisi tutustua kyseisiin ehtoihin ja tietosuojakäytäntöihin.</p>
<p class="p2"><br></p>
<p class="p1">(c) <span class="s1">Siri ja Sanelu</span>. iOS-ohjelmiston Siri- ja Sanelu-ominaisuudet eivät välttämättä ole käytettävissä kaikkialla ja ominaisuudet saattavat vaihdella alueen mukaan. Jos iOS-laitteenne tukee Siriä ja Sanelua, voitte palvelun ominaisuuksien avulla tehdä pyyntöjä, antaa käskyjä ja sanella tekstiä ääneen laitteellenne. Kun käytätte Siriä tai Sanelua, sanomanne asiat tallennetaan ja lähetetään Applelle, jotta sanomanne voidaan muuntaa tekstiksi ja pyyntönne voidaan käsitellä. Laitteenne lähettää Applelle myös muita tietoja, kuten etu- ja lempinimenne, osoitekirjassa olevien yhteystietojenne nimet, lempinimet ja nimien suhde (esim. ”isä”) sekä kokoelmassanne olevien kappaleiden nimet (yhdessä ”Käyttäjätiedot”). Kaikkea tätä tietoa käytetään auttamaan Siriä ja Sanelua ymmärtämään teitä paremmin ja tunnistamaan mitä sanotte. Palvelua ei ole linkitetty muihin tietoihin, joita Apple on saattanut saada Teistä käyttäessänne muita Applen palveluita. <b>Käyttämällä Siriä tai Sanelua hyväksytte, että Apple, sen tytäryhtiöt ja yhteistyökumppanit välittävät, keräävät, ylläpitävät, käsittelevät ja käyttävät näitä tietoja, mukaan lukien puhesyötettänne ja Käyttäjätietojanne, jotta he voivat tarjota ja parantaa Siriä, Sanelua ja sanelutoiminnallisuutta sekä muita Applen tuotteita ja palveluita.</b></p>
<p class="p2"><br></p>
<p class="p1">Mikäli olette ottaneet käyttöön Sijaintipalvelut, myös iOS-laitteenne sijainti tekemänne Siri-pyynnön ajankohtana saatetaan lähettää Applelle auttamaan Siriä parantamaan sijaintiinne perustuviin pyyntöihin liittyvien vastausten tarkkuutta. Voitte poistaa Sirin sijaintiin perustuvan toiminnallisuuden käytöstä avaamalla iOS-laitteessanne Sijaintipalvelut-asetuksen ja asettamalla pois päältä Sirin yksittäisen sijaintiasetuksen.</p>
<p class="p2"><br></p>
<p class="p1">Siri saattaa mahdollistaa iOS-laitteenne käyttämisen ilman, että sen lukitusta tarvitsee avata. Jos olette ottanut käyttöön pääsykoodin iOS-laitteessanne ja haluatte estää Sirin käyttämisen lukitusta näytöstä, voitte napauttaa Asetukset &gt; Yleiset &gt; Pääsykoodin lukitus ja laittaa Siri-asetuksen pois päältä.</p>
<p class="p2"><br></p>
<p class="p1">Voitte laittaa Sirin ja Sanelun myös kokonaan pois päältä milloin tahansa. Voitte tehdä niin avaamalla Asetukset, napauttamalla Yleiset, napauttamalla Siri ja liu'uttamalla Siri-kytkimen asentoon ”pois”.</p>
<p class="p2"><br></p>
<p class="p1">(d) <span class="s1">FaceTime</span>. iOS-ohjelmiston FaceTime-videopuheluominaisuus (”FaceTime”) vaatii Wi-Fi- tai mobiilidatayhteyden, eikä välttämällä ole käytettävissä kaikkialla, ei välttämättä ole saatavilla palveluntarjoajaltanne tai se saattaa olla palveluntarjoajanne rajoittama. FaceTimen käyttö edellyttää edellä olevan kohdan 2(e) vaatimusten noudattamista. Jotta voitte ottaa FaceTimen käyttöön ja soittaa ja vastaanottaa FaceTime-puheluita muiden FaceTimen käyttäjien kanssa, iOS-laitetta ja tiliänne varten tarvitaan tiettyjä yksilöllisiä tunnisteita. Näihin yksilöllisiin tunnisteisiin sisältyvät antamanne sähköpostiosoite/-osoitteet, Apple ID:n tiedot, laitteistotunniste iOS-laitettanne varten sekä iPhonenne puhelinnumero. <b>Käyttämällä iOS-ohjelmistoa osoitatte hyväksyvänne sen, että Apple voi välittää, kerätä, ylläpitää, käsitellä ja käyttää näitä tunnisteita FaceTime-ominaisuuden tarjoamista ja parantamista varten.</b> Teidän tulee ymmärtää, että iPhonenne puhelinnumero näkyy videopuhelun toiselle osapuolelle (vaikka käyttäisitte numeron näytön estoa) tai sähköpostiosoitteenne näkyy valitsemastanne asetuksesta riippuen. Voitte asettaa FaceTime-ominaisuuden pois päältä menemällä iOS-laitteenne FaceTime-asetukseen tai menemällä Rajoitukset-asetukseen ja ottamalla käyttöön rajoituksen FaceTime. Voitte myös rajoittaa FaceTimen vain Wi-Fi-käyttöön menemällä iOS-laitteen FaceTime-asetuksiin ja liu'uttamalla Käytä matkapuhelindataa -kytkimen asentoon Pois.</p>
<p class="p2"><br></p>
<p class="p1">(e) <span class="s1">iMessage</span>. iOS-ohjelmiston viestintäominaisuus (”iMessage”) ei ehkä ole käytettävissä kaikissa maissa tai kaikilla alueilla. iMessagen käyttö edellyttää edellä olevan kohdan 2(e) vaatimusten noudattamista. Jotta voitte ottaa iMessagen käyttöön ja lähettää ja vastaanottaa iMessage-viestejä muiden iOS-laitteiden käyttäjien kanssa, iOS-laitetta ja tiliänne varten tarvitaan tiettyjä yksilöllisiä tunnisteita. Näihin yksilöllisiin tunnisteisiin sisältyvät antamanne sähköpostiosoite/-osoitteet, Apple ID:n tiedot, laitteistotunniste iOS-laitettanne varten sekä iPhonenne puhelinnumero. <b>Käyttämällä iOS-ohjelmistoa osoitatte hyväksyvänne sen, että Apple voi välittää, kerätä, ylläpitää, käsitellä ja käyttää näitä tunnisteita iMessage-palvelun tarjoamista ja parantamista varten. </b>iMessage-palvelu edellyttää Wi-Fi- tai matkapuhelinyhteyttä. iMessage-viestienne välittämistä ja laitteiden välisten keskustelujen ylläpitämisen mahdollistamiseksi Apple saattaa säilyttää viestisi salatussa muodossa rajoitetun ajan. Jos viestiänne ei voida lähettää iMessage-viestinä, viestinne saatetaan lähettää teksti- tai multimediaviestinä, johon sovelletaan operaattorikohtaisia viestipalveluhintoja. Teidän tulee ymmärtää, että iPhonenne puhelinnumero näkyy videopuhelun toiselle osapuolelle (vaikka käyttäisitte numeron näytön estoa) tai sähköpostiosoitteenne näkyy valitsemastanne asetuksesta riippuen. Voitte ottaa iMessage-palvelun pois käytöstä menemällä iOS-laitteenne Viestit-asetukseen.</p>
<p class="p2"><br></p>
<p class="p1">(f) <span class="s1">Kuvavirta</span>. <b>Käyttämällä iCloudin Kuvavirta-ominaisuutta hyväksytte, että Apple voi säilyttää iOS-laitteellanne otettuja tai tietokoneeltanne lähetettyjä kuvia rajoitetun ajan ja lähettää kuvat automaattisesti muihin Applen iOS-laitteisiinne tai tietokoneisiinne, joissa on Kuvavirta käytössä.</b> Huomioikaa, että säilytyksessä pilvessä tai laitteissanne saattaa kerrallaan olla rajoitettu määrä kuvia ja vanhemmat kuvat poistetaan automaattisesti Kuvavirrasta ajan kuluessa. Kaikki kuvat, jotka haluatte säilyttää tietyssä laitteessa pysyvästi, tulee tallentaa kameran rullaan tai kuvakirjastoon tietokoneella. Kuvien tarkkuus saattaa vaihdella sen laitteen mukaan, johon kuvat ladataan.<span class="Apple-converted-space">  </span>Jos ette halua käyttää Kuvavirta-ominaisuutta, voitte poistaa Kuvavirran käytöstä kaikissa iOS-laitteissanne tai tietokoneissanne, joissa on Kuvavirta käytössä. Kuvavirta-ominaisuuden kaikki käyttö on tämän sopimuksen ehtojen ja määräysten sekä iCloudin ehtojen ja määräysten alaista. iCloudin ehdot ja määräykset ovat luettavissa osoitteessa: <a href="http://www.apple.com/legal/icloud/ww/"><span class="s1">http://www.apple.com/legal/icloud/ww/</span></a>.</p>
<p class="p2"><br></p>
<p class="p1">(g) <span class="s1">Jaetut kuvavirrat</span>.<span class="Apple-converted-space">  </span><b>Käyttämällä iCloudin Jaetut kuvavirrat -ominaisuutta hyväksytte, että Apple voi säilyttää jakamianne kuvia kunnes poistatte ne, lähettää kyseisiä kuvia muihin Apple iOS -laitteisiinne ja tietokoneisiinne, joissa on Jaetut kuvavirrat käytössä, ja lähettää niitä sellaisten henkilöiden iOS-laitteisiin ja tietokoneisiin, joiden kanssa päätätte jakaa niitä.</b> Kun käytätte Jaettuja kuvavirtoja, sallitte vastaanottajien katsella, kopioida ja jakaa kuvia sekä jättää kommentteja.<span class="Apple-converted-space">  </span>Voitte poistaa yksittäisiä kuvia, kommentteja tai kokonaisia jaettuja kuvavirtoja koska tahansa ja siten lopettaa niiden jakamisen välittömästi, mutta kuvia, jotka katselija on tallentanut laitteeseensa tai tietokoneeseensa, ei poisteta. Jaetut kuvavirrat -ominaisuuden kaikki käyttö on tämän sopimuksen ehtojen ja määräysten sekä iCloudin ehtojen ja määräysten alaista. iCloudin ehdot ja määräykset ovat luettavissa osoitteessa: <a href="http://www.apple.com/legal/icloud/ww/"><span class="s1">http://www.apple.com/legal/icloud/ww/</span></a>.</p>
<p class="p2"><br></p>
<p class="p1">(h) <span class="s1">Kartat.</span> iOS-ohjelmiston karttapalvelu ja ominaisuudet (”Kartat”) eivät välttämättä ole käytettävissä kaikilla kielillä ja alueilla. Ominaisuudet ja karttadatan kattavuus saattavat vaihdella alueen mukaan. Kartat-palvelun käyttäminen edellyttää Wi-Fi- tai mobiilidatayhteyttä. Kun käytätte mitä tahansa sijaintiin perustuvia ominaisuuksia Kartat-ohjelmassa, kuten reittinavigointia, liikennetietoja ja paikallista hakua, erinäisiä sijaintiin ja käyttöön liittyviä tietoja saatetaan lähettää Applelle, mukaan lukien iOS-laitteenne reaaliaikainen maantieteellinen sijainti, jotta pyyntönne voidaan käsitellä ja Kartat-ohjelmaa parantaa. Apple kerää kyseiset sijainti- ja käyttötiedot muodossa, josta teitä ei voida tunnistaa henkilökohtaisesti. <b>Käyttämällä Kartat-ohjelmaa hyväksytte, että Apple, sen tytäryhtiöt ja yhteistyökumppanit välittävät, keräävät, ylläpitävät, käsittelevät ja käyttävät näitä tietoja, jotta ne voivat tarjota ja parantaa Kartat-ominaisuuksia ja -palvelua sekä muita Applen tuotteita ja palveluita.</b></p>
<p class="p2"><br></p>
<p class="p1">Jos teillä on Sijaintipalvelut päällä, iOS-laitteenne sijainti sillä hetkellä, kun teette pyynnön Kartat-ohjelmassa, saatetaan myös lähettää Applelle, jos se vaaditaan pyynnön käsittelyyn, kuten reittinavigointiin. Voitte poistaa Kartat-ohjelman sijaintiin perustuvan toiminnallisuuden käytöstä avaamalla iOS-laitteessanne Sijaintipalvelut-asetuksen ja laittamalla pois päältä Kartat-ohjelman yksittäisen sijaintiasetuksen. Jotkin Kartat-ominaisuudet, kuten reittinavigointi, eivät kuitenkaan ole käytettävissä, jos poistatte Sijaintipalvelut-asetuksen käytöstä.</p>
<p class="p2"><br></p>
<p class="p1">(i) <span class="s1">Kiinnostuksen kohteisiin perustuva mainonta</span>. Apple saattaa tarjota teille kiinnostuksen kohteisiinne perustuvia mobiilimainoksia. Jos ette halua vastaanottaa kiinnostuksen kohteiden perusteella valikoituvia mainoksia iOS-laitteeseenne, voitte kieltäytyä niistä menemällä iOS-laitteellanne tähän osoitteeseen: <a href="http://oo.apple.com"><span class="s1">http://oo.apple.com</span></a>. Jos kieltäydytte, saatte yhä saman määrän mobiilimainoksia, mutta ne ovat ehkä vähemmän osuvia, koska ne eivät perustu kiinnostuksen kohteisiinne. Saatatte edelleen nähdä sisältöön liittyviä mainoksia verkkosivulla tai ohjelmassa tai muihin ei-henkilökohtaisiin tietoihin perustuen. Tämä kieltäytyminen koskee vain Applen mainontapalveluita eikä se vaikuta muiden mainontaverkostojen harjoittamaan kiinnostuksen kohteisiin perustuvaan markkinointiin.</p>
<p class="p2"><br></p>
<p class="p1">(j) <span class="s1">Tietosuojakäytäntö</span>. Tietojanne käsitellään aina Applen tietosuojakäytännön mukaisesti. Käytäntö on luettavissa osoitteessa: <a href="http://www.apple.com/fi/privacy/">http://www.apple.com/fi/privacy/</a>.</p>
<p class="p2"><br></p>
<p class="p1"><b>5. Palvelut ja Kolmansien osapuolten aineisto.</b></p>
<p class="p1">(a) iOS-ohjelmisto saattaa mahdollistaa pääsyn Applen iTunes Storeen, App Storeen, Game Centeriin, iCloudiin, Kartat-ohjelmaan ja muihin Applen ja kolmansien osapuolten palveluihin ja verkkosivustoihin (yhdessä ja erikseen ”Palvelut”). Kyseiset Palvelut eivät ehkä ole saatavilla kaikilla kielillä tai kaikissa maissa. Näiden Palveluiden käyttö edellyttää internet-yhteyttä ja joidenkin palveluiden käyttö voi edellyttää Apple ID:tä, ja voi edellyttää erillisten palveluehtojen hyväksymistä ja voi olla erikseen maksullista. Käyttämällä tätä ohjelmistoa yhdessä Apple ID:n tai muun Apple-palvelun kanssa sitoudutte kyseistä palvelua koskeviin palveluehtoihin, kuten uusimpiin iTunes Storen ehtoihin tai Game Centerin ehtoihin, joihin voitte perehtyä osoitteessa <a href="http://www.apple.com/legal/itunes/ww/"><span class="s1">http://www.apple.com/legal/itunes/ww/</span></a>, tai iCloudin ehtoihin, jotka löytyvät osoitteesta <a href="http://www.apple.com/legal/icloud/ww/"><span class="s1">http://www.apple.com/legal/icloud/ww/</span></a>.</p>
<p class="p2"><br></p>
<p class="p1">(b) Mikäli liitytte iCloud-palveluun, tiettyjä iCloud-ominaisuuksia, kuten Back Up- ja Find My iPhone -ominaisuutta voidaan käyttää suoraan iOS-ohjelmistosta. Ymmärrätte ja hyväksytte, että iCloudin ja näiden ominaisuuksien käyttö on iCloud-palvelun uusimpien ehtojen ja määräysten alaista. iCloudin ehdot ja määräykset ovat luettavissa osoitteessa: <a href="http://www.apple.com/legal/icloud/ww/"><span class="s1">http://www.apple.com/legal/icloud/ww/</span></a>.</p>
<p class="p2"><br></p>
<p class="p1">(c) Teidän tulee ymmärtää, että Palveluita käyttäessänne voitte kohdata sisältöä, joka saattaa olla loukkaavaa, siveetöntä tai sopimatonta ja saattaa sisältää rumaa kieltä, ja että mikä tahansa haku tai tietyn verkko-osoitteen kirjoittaminen saattaa tahattomasti ja automaattisesti luoda linkkejä tai viittauksia sopimattomaan aineistoon. Hyväksytte, että käytätte Palveluita omalla riskillänne ja että Apple ei ole vastuussa sisällöstä, joka on ehkä loukkaavaa, siveetöntä tai sopimatonta.</p>
<p class="p2"><br></p>
<p class="p1">(d) Tietyt Palvelut voivat näyttää, sisältää tai tuoda saataville kolmansien osapuolten sisältöä, dataa, tietoja, sovelluksia tai aineistoa (”Kolmansien osapuolten aineisto”) tai tarjota linkkejä tietyille kolmansien osapuolten verkkosivustoille. Käyttämällä Palveluita osoitatte hyväksyvänne, että Applen vastuulla ei ole tarkastaa tai arvioida Kolmansien osapuolten aineiston tai verkkosivustojen sisältöä, täsmällisyyttä, kattavuutta, ajantasaisuutta, pätevyyttä, tekijänoikeuksien kunnioittamista, laillisuutta, sopivuutta, laatua tai muita ominaisuuksia. Apple, sen edustajat, sitä lähellä olevat yritykset tai sen tytäryritykset eivät anna takuita tai suosituksia tai ole vastuussa teille tai kenellekään muulle koskien kolmansien osapuolten Palveluita, Kolmansien osapuolten aineistoa tai verkkosivustoja tai mitään muuta kolmansien osapuolten aineistoa, tuotteita tai palveluita. Kolmansien osapuolten aineistoa ja linkkejä muille verkkosivustoille tarjotaan vain käytön helpottamiseksi.</p>
<p class="p2"><br></p>
<p class="p1">(e) Apple tai sen sisällöntarjoajat eivät takaa minkään Palveluiden näyttämän pörssitietojen, sijaintidatan tai muun datan saatavuutta, tarkkuutta, kattavuutta, luotettavuutta tai ajantasaisuutta. Palveluiden näyttämät taloudelliset tiedot on annettu vain yleisessä tiedonvälitystarkoituksessa, eikä niitä pidä käyttää luotettavina sijoitusneuvoina. Ennen kuin suoritatte mitään arvopaperikauppoja Palveluiden kautta saatavien tietojen perusteella, teidän kannattaa ottaa yhteyttä talous- tai arvopaperiammattilaiseen, joka on laillisesti pätevä antamaan talous- tai arvopaperineuvontaa maassanne tai alueellanne. Kaikki Palveluiden (mukaan lukien Applen Kartat-palvelun) tarjoama sijaintidata tarjotaan vain tavanomaiseen suunnistamiseen ja/tai suunnitteluun, eikä siihen tule luottaa tilanteissa, joissa tarvitaan täsmällisiä sijaintitietoja ja joissa virheellinen, epätarkka, viivästynyt tai puutteellinen sijaintitieto voi johtaa kuolemaan tai henkilö-, omaisuus- tai ympäristövahinkoon. Hyväksytte, että Kartat-palvelusta saadut tulokset saattavat erota todellisista tie- tai maasto-olosuhteista johtuen syistä, jotka voivat vaikuttaa Kartat-datan tarkkuuteen, kuten rajoituksetta sää, tie- ja liikenneolosuhteet sekä geopoliittiset tapahtumat. Oman turvallisuutenne vuoksi, kun käytätte reittinavigointiominaisuutta, kiinnittäkää aina huomiota liikennemerkkeihin ja vallitseviin tieolosuhteisiin ja noudattakaa turvallista ajotapaa ja liikennesääntöjä.</p>
<p class="p2"><br></p>
<p class="p1">(f) Siltä osin kuin lähetätte mitään sisältöä näiden Palveluiden kautta vakuutatte, että omistatte kyseisen sisällön tai teillä on tarvittava laillinen oikeus tai lupa lähettää sitä, ja että kyseinen sisältö ei riko Palveluihin sovellettavia palveluehtoja. Hyväksytte, että Palveluissa on omisteista sisältöä, tietoa ja aineistoa, jonka omistavat Apple, sivuston omistaja ja/tai niiden lisensoijat ja jota suojaavat siihen sovellettavat immateriaalioikeutta koskevat ja muut lait mukaan lukien rajoituksetta tekijänoikeudet. Hyväksytte, että ette käytä tällaista omisteista sisältöä, tietoa tai aineistoa millään muulla tavoin kuin käyttämällä Palveluita sallitusti tai millään tavalla, joka on epäyhteensopiva tämän Lisenssin ehtojen kanssa tai loukkaa Applen tai kolmannen osapuolen immateriaalioikeuksia. Palveluiden mitään osaa ei saa jäljentää missään muodossa tai millään keinolla. Sitoudutte olemaan muokkaamatta, vuokraamatta, liisaamatta, lainaamatta, myymättä tai levittämättä Palveluita tai luomasta niistä johdannaisteoksia millään tavalla ja olemaan käyttämättä Palveluita millään ei-sallitulla tavalla mukaan lukien rajoituksetta Palveluiden käyttäminen virusten, matojen, troijalaisten tai muiden haittaohjelmien levittämiseen tai verkon luvattomaan käyttöön tai kuormittamiseen. Lisäksi sitoudutte siihen, että ette käytä Palveluita millään tavoin muiden osapuolten häiritsemiseen, vahingoittamiseen, varjostamiseen, uhkaamiseen, kunnian loukkaamiseen tai muuhun oikeuksien rikkomiseen tai loukkaamiseen, eikä Apple ole millään tavoin vastuussa tällaisesta toiminnastanne eikä mistään Palveluiden käytön seurauksena mahdollisesti vastaanottamistanne häiritsevistä, uhkaavista, kunniaa loukkaavista, loukkaavista tai laittomista viesteistä tai tiedonsiirroista.</p>
<p class="p2"><br></p>
<p class="p1">(g) Lisäksi palvelut ja kolmansien osapuolten aineisto, jota voidaan käyttää, linkittää tai näyttää iOS-laitteessa, ei ole käytettävissä kaikilla kielillä, kaikissa maissa tai kaikilla alueilla. Apple ei esitä, että kyseiset Palvelut tai Aineisto sopisivat käytettäviksi tai olisivat käytettävissä missään tietyssä paikassa. Mikäli päätätte käyttää tällaisia Palveluita ja Aineistoa, teette sen omasta aloitteestanne ja vastaatte siitä, että toimintanne on kaikkien sovellettavien lakien mukaista, mukaan lukien sovellettavat paikalliset lait, mutta niihin rajoittumatta. Applella ja sen lisensoijilla on oikeus muuttaa, keskeyttää tai poistaa mitä tahansa Palveluita tai estää niiden käyttö koska tahansa asiasta ilmoittamatta. Apple ei missään olosuhteissa ole vastuussa näiden Palveluiden poistamisesta tai käytön estämisestä. Apple voi myös aina rajoittaa tiettyjen palveluiden käyttöä tai rajoittaa niihin pääsyä ilman ilmoitusta tai korvausvelvollisuutta.</p>
<p class="p2"><br></p>
<p class="p1"><b>6. Sopimuksen päättyminen.</b> Tämä Lisenssi on voimassa kunnes toisin päätetään. Jos Lisenssin ehtoja ei noudateta, Lisenssin alaiset oikeutenne päättyvät automaattisesti tai niiden voimassaolo lakkaa muuten ilman erillistä ilmoitusta Applelta. Lisenssin päättyessä iOS-ohjelmiston käyttö on lopetettava. Tämän Lisenssin kohdat 4, 5, 6, 7, 8, 9, 12 ja 13 pysyvät voimassa myös Lisenssin päättyessä mistä tahansa syystä.</p>
<p class="p2"><br></p>
<p class="p1"><b>7. Vastuuvapautus.</b></p>
<p class="p1">7.1 Mikäli olette kuluttaja-asiakas (eli käytätte iOS-ohjelmistoa muuhun kuin yritystoimintaan tai ammatilliseen tarkoitukseen), teillä saattaa olla asuinmaassanne laillisia oikeuksia, jotka kieltävät seuraavien rajoitusten soveltamisen teihin, ja mikäli rajoitukset on kielletty, niitä ei sovelleta teihin. Jos haluatte lisätietoja oikeuksistanne, ottakaa yhteyttä paikalliseen kuluttajaneuvontaorganisaatioon.</p>
<p class="p2"><br></p>
<p class="p1">7.2 YMMÄRRÄTTE JA HYVÄKSYTTE, ETTÄ SIINÄ MÄÄRIN KUIN SOVELLETTAVA LAKI SEN SALLII, iOS-OHJELMISTON JA iOS-OHJELMISTON KAUTTA SUORITETTAVIEN TAI KÄYTETTÄVIEN PALVELUIDEN KÄYTTÖ, TYYDYTTÄVÄ LAATU, SUORITUSKYKY, TARKKUUS JA TOIMINTA OVAT TEIDÄN OMALLA VASTUULLANNE.</p>
<p class="p2"><br></p>
<p class="p1">7.3 SIINÄ MÄÄRIN KUIN SOVELLETTAVA LAKI SEN SALLII, iOS-OHJELMISTO JA PALVELUT TOIMITETAAN ”SELLAISINA KUIN NE OVAT” JA ”SELLAISINA KUIN NE OVAT SAATAVILLA” MAHDOLLISINE VIRHEINEEN JA ILMAN MINKÄÄNLAISIA TAKUITA, JA APPLE JA APPLEN LISENSOIJAT (JOITA KOHDISSA 7 JA 8 KUTSUTAAN YHTEISNIMITYKSELLÄ ”APPLE”) VAPAUTTAVAT ITSENSÄ SUORASTA, VÄLILLISESTÄ JA LAKISÄÄTEISESTÄ TUOTE- JA MUUSTA VASTUUSTA iOS-OHJELMISTON JA PALVELUIDEN SUHTEEN MUKAAN LUKIEN KAUPPAKELPOISUUS, LAADUN TYYDYTTÄVYYS, SOVELTUVUUS TIETTYYN TARKOITUKSEEN, VIRHEETTÖMYYS, KÄYTÖN HÄIRITSEMÄTTÖMYYS JA KOLMANSIEN OSAPUOLTEN OIKEUKSIEN LOUKKAAMATTOMUUS.</p>
<p class="p2"><br></p>
<p class="p1">7.4 APPLE EI TAKAA, ETTÄ VOITTE NAUTTIA iOS-OHJELMISTOSTA TAI PALVELUISTA ILMAN HÄIRIÖITÄ TAI ETTÄ iOS-OHJELMISTON SISÄLTÄMÄT TOIMINNOT TAI SEN SUORITTAMAT TAI TARJOAMAT PALVELUT TÄYTTÄVÄT KAIKKI VAATIMUKSET, ETTÄ iOS-OHJELMISTON JA PALVELUIDEN TOIMINTA ON KESKEYTYMÄTÖNTÄ JA VIRHEETÖNTÄ, ETTÄ MITKÄÄN PALVELUT SÄILYVÄT SAATAVILLA, ETTÄ iOS-OHJELMISTON TAI PALVELUIDEN VIRHEET TULLAAN KORJAAMAAN TAI ETTÄ iOS-OHJELMISTO ON YHTEENSOPIVA MINKÄÄN KOLMANSIEN OSAPUOLTEN OHJELMISTOJEN, SOVELLUSTEN TAI PALVELUIDEN KANSSA. TÄMÄN OHJELMISTON ASENNUS SAATTAA VAIKUTTAA KOLMANSIEN OSAPUOLTEN OHJELMISTOJEN, SOVELLUSTEN TAI PALVELUIDEN KÄYTETTÄVYYTEEN.</p>
<p class="p2"><br></p>
<p class="p1">7.5 iOS-OHJELMISTOA JA PALVELUITA EI OLE SUUNNITELTU KÄYTETTÄVIKSI TILANTEISSA TAI YMPÄRISTÖISSÄ, JOISSA iOS-OHJELMISTON TAI PALVELUIDEN TOIMINTAHÄIRIÖ TAI AIKAVIIVE TAI NIIDEN TARJOAMAN SISÄLLÖN, DATAN TAI TIETOJEN VIRHE TAI EPÄTARKKUUS SAATTAA AIHEUTTAA KUOLEMAN, HENKILÖVAHINGON TAI VAKAVAN FYYSISEN TAI YMPÄRISTÖHAITAN, MUKAAN LUKIEN RAJOITUKSETTA YDINENERGIA-ALAN TOIMINTA, LENTOKONEEN NAVIGOINTI- TAI TIETOLIIKENNEJÄRJESTELMÄT, LENNONJOHTOJÄRJESTELMÄT, ELINTOIMINTOJA YLLÄPITÄVÄT JÄRJESTELMÄT JA ASEJÄRJESTELMÄT.</p>
<p class="p2"><br></p>
<p class="p1">7.6 MIKÄÄN APPLEN TAI APPLEN VALTUUTTAMAN EDUSTAJAN ANTAMA SUULLINEN TAI KIRJALLINEN TIETO TAI OHJE EI LUO TAKUUTA. JOS iOS-OHJELMISTO TAI -PALVELUT TODETAAN VIALLISIKSI, TE OLETTE VASTUUSSA KAIKISTA HUOLTO- JA KORJAUSKULUISTA. KOSKA JOILLAKIN OIKEUSTOIMIALUEILLA EI SALLITA VÄLILLISTEN TAKUIDEN POISSULKEMISTA TAI SOVELLETTAVIEN KULUTTAJAN LAKISÄÄTEISTEN OIKEUKSIEN RAJOITTAMISTA, EDELLÄ MAINITTU EI EHKÄ KOSKE TEITÄ.</p>
<p class="p2"><br></p>
<p class="p1"><b>8. Vastuun rajoitus. </b>SOVELLETTAVAN LAIN SALLIMISSA RAJOISSA JA HUOLIMATTA VASTUUTEORIASTA (SOPIMUKSEN, RIKKOMUKSEN TAI MUUN OSALTA) TAI SIITÄ, ETTÄ APPLEA OLISI VAROITETTU KYSEISEN VAHINGON MAHDOLLISUUDESTA, APPLE EI OLE MISSÄÄN TAPAUKSISSA VASTUUSSA MISTÄÄN HENKILÖVAHINGOISTA TAI SUORISTA, EPÄSUORISTA TAI VÄLILLISISTÄ VAHINGOISTA MUKAAN LUKIEN RAJOITUKSETTA VOITTOJEN MENETYKSET, TIEDON VAHINGOITTUMINEN TAI HÄVIÄMINEN, KYVYTTÖMYYS LÄHETTÄÄ TAI VASTAANOTTAA TIETOA, LIIKETOIMINNAN KESKEYTYMINEN TAI MUUT KAUPALLISET VAHINGOT TAI MENETYKSET, JOTKA JOHTUVAT iOS-OHJELMISTON JA iOS-OHJELMISTON TAI PALVELUIDEN YHTEYDESSÄ KÄYTETTÄVIEN KOLMANSIEN OSAPUOLIEN OHJELMISTON TAI SOVELLUSTEN KÄYTÖSTÄNNE TAI KYVYTTÖMYYDESTÄNNE KÄYTTÄÄ NIITÄ. KOSKA JOILLAKIN OIKEUSTOIMIALUEILLA EI SALLITA VASTUUN RAJOITTAMISTA HENKILÖVAHINGOISSA TAI EPÄSUORISSA TAI VÄLILLISISSÄ VAHINGOISSA, EDELLÄ MAINITTU EI EHKÄ KOSKE TEITÄ. Missään tapauksessa Applen kokonaiskorvausvelvollisuus vahingoista ei ylitä kahtasataaviittäkymmentä Yhdysvaltain dollaria (250,00 USD) (ellei sovellettavan lain vaatimus henkilövahinkotapauksissa poikkea tästä). Edeltävät rajoitukset ovat voimassa myös silloin, jos yllä esitetty korvaus ei vastaa perimmäistä tarkoitustaan.</p>
<p class="p2"><br></p>
<p class="p1"><b>9. Digitaaliset varmenteet. </b>iOS-ohjelmisto sisältää toiminnallisuuden, joka mahdollistaa Applen tai kolmansien osapuolten antamien digitaalisten varmenteiden hyväksymisen. OLETTE YKSIN VASTUUSSA PÄÄTÖKSESTÄNNE LUOTTAA APPLEN TAI KOLMANNEN OSAPUOLEN ANTAMAAN VARMENTEESEEN. KÄYTÄTTE DIGITAALISIA VARMENTEITA TÄYSIN OMALLA VASTUULLANNE. NIIN PITKÄLTI KUIN SOVELLETTAVA LAKI SEN SALLII, APPLE EI ANNA SUORIA TAI EPÄSUORIA TAKUITA TAI LUPAUKSIA KAUPPAKELPOISUUDESTA, SOVELTUVUUDESTA TIETTYYN TARKOITUKSEEN, TÄSMÄLLISYYDESTÄ, TURVALLISUUDESTA TAI KOLMANSIEN OSAPUOLTEN OIKEUKSIEN LOUKKAAMATTOMUUDESTA MINKÄÄN DIGITAALISTEN VARMENTEIDEN YHTEYDESSÄ.</p>
<p class="p2"><br></p>
<p class="p1"><b>10. Vientisäätely. </b>Sitoudutte siihen, ettei iOS-ohjelmistoa saa käyttää ulkomailla tai viedä edelleen suorasti eikä epäsuorasti ulkomaille, ellei tähän ole erikseen annettu lupaa Yhdysvaltain ja sen oikeustoimialueen laissa, josta iOS-ohjelmisto on hankittu. Erityisesti iOS-ohjelmistoa ei saa viedä suorasti tai epäsuorasti (a) Yhdysvaltojen vientikiellossa olevaan maahan tai (b) kenellekään U.S. Treasury Departmentin Specially Designated Nationals -luettelossa olevalle tai U.S. Department of Commercen Denied Person’s List- tai Entity List -luetteloissa mainituille. iOS-ohjelmistoa käyttämällä annatte takuun siitä, ettette ole missään tällaisessa maassa tai luettelossa. Takaatte myös, että ette käytä iOS-ohjelmistoa mihinkään sellaiseen tarkoitukseen, joka on kielletty Yhdysvaltain laissa, mukaan lukien (mutta näihin rajoittumatta) ohjusten, ydinaseiden tai kemiallisten tai biologisten aseiden kehitys, suunnittelu, valmistus tai tuotanto.</p>
<p class="p2"><br></p>
<p class="p1"><b>11. Yhdysvaltain viranomaiset. </b>iOS-ohjelmisto ja niihin liittyvä dokumentaatio ovat luokitukseltaan ”Commercial Items”, kuten termi on määritelty säädöksessä 48 C.F.R. §2.101, koostuen osista ”Commercial Computer Software” ja ”Commercial Computer Software Documentation”, kuten termit on määritelty säädöksessä 48 C.F.R. §12.212 tai 48 C.F.R. §227.7202, soveltuvin osin. Mikäli Lisenssin hankkija tai käyttäjä on Yhdysvaltain viranomainen, sovelletaan säädöksiä 48 C.F.R. §12.212 tai 48 C.F.R. §227.7202-1 - 227.7202-4, soveltuvin osin, niin, että, Commercial Computer Software ja Commercial Computer Software Documentation on lisensoitu (a) vain Commercial Item -tuotteina ja (b) samoilla näissä sopimusehdoissa ilmoitetuilla oikeuksilla, jotka koskevat kaikkia muita loppukäyttäjiä. Julkaisemattoman materiaalin oikeudet pidätetään Yhdysvaltojen tekijänoikeuslakien mukaisesti.</p>
<p class="p2"><br></p>
<p class="p1"><b>12. Sovellettava laki ja sopimuksen osien riippumattomuus.</b> Tähän Lisenssiin ja sen tulkintaan sovelletaan Kalifornian osavaltion lakeja, lukuun ottamatta niihin sisältyviä lainvalintaa koskevia säädöksiä. Tämä Lisenssi ei kuulu United Nations Convention on Contracts for the International Sale of Goods -määräysten alaisuuteen. Jos olette kuluttaja Yhdistyneessä kuningaskunnassa, tähän Lisenssiin sovelletaan asuinpaikkanne oikeustoimialueen lakeja. Vaikka toimivaltainen tuomioistuin katsoisi, ettei Lisenssin jotakin osaa voida pakottaa täytäntöönpantavaksi, Lisenssi on muilta osin voimassa.</p>
<p class="p2"><br></p>
<p class="p1"><b>13. Kokonaissopimus ja kieli.</b> Tämä Lisenssi muodostaa koko sopimuksen teidän ja Applen välillä iOS-ohjelmiston käytöstä ja korvaa kaikki aikaisemmat tai samanaikaiset samaa koskevat sopimukset. Lisenssin lisäykset tai muutokset eivät ole sitovia ilman kirjallista, Applen allekirjoittamaa hyväksyntää. Lisenssin käännökset on tehty paikallisia vaatimuksia ajatellen ja mahdolliset epäselvyydet englanninkielisen version ja käännösversion välillä ratkaistaan englanninkielisen lisenssiversion eduksi sikäli kuin oikeustoimialueenne paikallinen lainsäädäntö ei sitä estä.</p>
<p class="p2"><br></p>
<p class="p1"><b>14. Kolmansien osapuolten materiaali. </b>Osa iOS-ohjelmistosta saattaa käyttää tai sisältää kolmansien osapuolten ohjelmistoja ja muuta tekijänoikeudella suojattua materiaalia. Tällaisen materiaalin lähdemaininnat, lisenssiehdot ja vastuuvapauslausekkeet ovat iOS-ohjelmiston sähköisessä dokumentaatiossa, ja tällaisen materiaalin käyttöä koskevat kyseisen valmistajan ehdot. Google Safe Browsing -palvelun käyttö on Googlen palveluehtojen (<a href="http://www.google.com/terms_of_service.html"><span class="s1">http://www.google.com/terms_of_service.html</span></a>) ja Googlen tietosuojakäytännön (<a href="http://www.google.com/privacypolicy.html"><span class="s1">http://www.google.com/privacypolicy.html</span></a>) alaista.</p>
<p class="p2"><br></p>
<p class="p1"><b>15. MPEG-4:n käyttäminen; H.264/AVC-huomautus.</b></p>
<p class="p1">(a) iOS-ohjelmisto sisältää MPEG-4-videokoodaus- ja/tai -dekoodausominaisuuksia. iOS-ohjelmisto on lisensoitu MPEG-4 Visual Patent Portfolio License -lisenssin alaisena kuluttajan henkilökohtaiseen ja ei-kaupalliseen käyttöön, joka koskee (i) MPEG-4 Visual Standard -standardin (”MPEG-4 Video”) mukaista videon koodausta ja/tai (ii) sellaisen MPEG-4-videon dekoodausta, jonka kuluttaja on koodannut henkilökohtaiseen ja ei-kaupalliseen käyttöön ja/tai joka saatiin MPEG LA:n MPEG-4-videontarjoajaksi lisensoimalta videontarjoajalta. Lisenssiä ei myönnetä suorasti tai epäsuorasti mihinkään muuhun tarkoitukseen. Lisätietoja esittelykäytöstä, sisäisestä käytöstä ja kaupallisesta käytöstä sekä lisensoinnista antaa MPEG LA, LLC. Katso <a href="http://www.mpegla.com"><span class="s1">http://www.mpegla.com</span></a>.</p>
<p class="p2"><br></p>
<p class="p1">(b) iOS-ohjelmisto sisältää AVC-koodaus- ja/tai -dekoodausominaisuuksia, ja H.264/AVC:n kaupallinen käyttö vaatii lisälisensoinnin, ja seuraavat ehdot pätevät: iOS-OHJELMISTON AVC-TOIMINNALLISUUS ON LISENSOITU TÄSSÄ VAIN HENKILÖKOHTAISEEN, EI-KAUPALLISEEN KÄYTTÖÖN. KULUTTAJA VOI (i) KOODATA VIDEOTA AVC-STANDARDIN MUKAISESTI (”AVC-VIDEO”) JA/TAI (ii) DEKOODATA AVC-VIDEOTA, JONKA KULUTTAJA ON KOODANNUT HENKILÖKOHTAISESSA JA EI-KAUPALLISESSA TARKOITUKSESSA JA/TAI AVC-VIDEOTA, JOKA ON HANKITTU VIDEONTARJOAJALTA, JOLLA ON LUPA TARJOTA AVC-VIDEOTA. MUITA KÄYTTÖÄ JA LISENSSEJÄ KOSKEVIA TIETOJA ANTAA MPEG LA L.L.C. KATSO <a href="HTTP://WWW.MPEGLA.COM"><span class="s1">HTTP://WWW.MPEGLA.COM</span></a>.</p>
<p class="p2"><br></p>
<p class="p1"><b>16. Yahoo Search -palvelun rajoitukset.</b> Safarin kautta käytettävä Yahoo Search -palvelu on lisensoitu käytettäväksi ainoastaan seuraavissa maissa ja seuraavilla alueilla: Alankomaat, Argentiina, Aruba, Australia, Bahamasaaret, Barbados, Belgia, Bermuda, Brasilia, Bulgaria, Caymansaaret, Chile, Dominikaaninen tasavalta, Ecuador, El Salvador, Espanja, Etelä-Korea, Filippiinit, Grenada, Guatemala, Hongkong, Intia, Indonesia, Irlanti, Islanti, Iso-Britannia, Italia, Itävalta, Jamaika, Japani, Kanada, Kiina, Kolumbia, Kreikka, Kypros, Latvia, Liettua, Luxemburg, Malesia, Malta, Meksiko, Nicaragua, Norja, Panama, Peru, Portugali, Puerto Rico, Puola, Ranska, Romania, Ruotsi, Saksa, Singapore, Slovakia, Slovenia, St. Lucia, St. Vincent, Suomi, Sveitsi, Taiwan, Tanska, Thaimaa, Trinidad ja Tobago, Tšekin tasavalta, Turkki, Unkari, Uruguay, Uusi-Seelanti, Venezuela ja Yhdysvallat.</p>
<p class="p2"><br></p>
<p class="p1"><b>17. Microsoft Exchange -huomautus.</b> iOS-ohjelmiston Microsoft Exchange -sähköpostiasetus on lisensoitu ainoastaan langattomaan informaation (kuten sähköpostien, yhteystietojen, kalenterin ja tehtävien) synkronointiin iOS-laitteen ja Microsoft Exchange Serverin tai muun sellaisen palvelinohjelmiston välillä, jolle Microsoft on myöntänyt lisenssin Microsoft Exchange ActiveSync -protokollan käyttämiseen.</p>
<p class="p2"><br></p>
<p class="p1">EA0930</p>
<p class="p1">Versio 10.8.2012</p>
<p class="p1">--------------------------------------------------------------</p>
<p class="p1"><b>APPLEN ILMOITUKSET</b></p>
<p class="p1">Jos Applen on otettava teihin yhteyttä koskien tuotettanne tai tunnustanne, suostutte vastaanottamaan ilmoituksia sähköpostitse. Hyväksytte, että tällaiset mahdollisesti lähettämämme sähköiset ilmoitukset täyttävät kaikki laillisen viestinnän vaatimukset.</p>
</body>
</html>
