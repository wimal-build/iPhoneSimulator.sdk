<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="1187">
  <style type="text/css">
    p.p1 {margin: 0.0px 0.0px 0.0px 0.0px; font: 10.0px Thonburi}
    p.p2 {margin: 0.0px 0.0px 0.0px 0.0px; font: 10.0px Thonburi; min-height: 14.0px}
    span.s1 {text-decoration: underline}
    span.Apple-tab-span {white-space:pre}
  </style>
</head>
<body>
<p class="p1">ภาษาไทย</p>
<p class="p2"><br></p>
<p class="p1">สำคัญ: โดยการใช้เครื่อง iPhone, iPad หรือ iPod Touch (“อุปกรณ์ iOS”) ของท่าน ท่านตกลงที่จะผูกพันตามเงื่อนไขดังต่อไปนี้:</p>
<p class="p2"><br></p>
<p class="p1">ก. <span class="Apple-converted-space">    </span>สัญญาให้ใช้สิทธิ์ซอฟต์แวร์ iOS ของ Apple<span class="Apple-converted-space"> </span></p>
<p class="p1">ข. <span class="Apple-converted-space">    </span>คำบอกกล่าวจาก Apple<span class="Apple-converted-space"> </span></p>
<p class="p2"><br></p>
<p class="p1">Apple<span class="Apple-converted-space">  </span>Inc.</p>
<p class="p1">สัญญาให้ใช้สิทธิ์ซอฟต์แวร์ iOS ของ Apple<span class="Apple-converted-space"> </span></p>
<p class="p1">สิทธิ์ให้ใช้กับเครื่องเดี่ยว</p>
<p class="p2"><br></p>
<p class="p1"><span class="s1">โปรดอ่านสัญญาให้ใช้สิทธิ์ในซอฟต์แวร์นี้ (“การให้ใช้สิทธิ์”) อย่างรอบคอบก่อนใช้อุปกรณ์<span class="Apple-converted-space">  </span>iOS<span class="Apple-converted-space">  </span>หรือดาวน์โหลดซอฟต์แวร์อัพเดทกำกับการให้ใช้สิทธิ์นี้ โดยการใช้อุปกรณ์ iOS หรือดาวน์โหลดซอฟต์แวร์อัพเดทที่มาพร้อมกับการให้ใช้สิทธิ์นี้ ท่านตกลงที่จะผูกพันตามข้อกำหนดของการให้ใช้สิทธิ์นี้ หากท่านไม่ตกลงตามข้อกำหนดของการให้ใช้สิทธิ์นี้ ห้ามมิให้ใช้อุปกรณ์ iOS หรือดาวน์โหลดซอฟต์แวร์อัพเดท<span class="Apple-converted-space"> </span></span></p>
<p class="p2"><span class="s1"></span><br></p>
<p class="p1"><span class="s1">หากท่านได้ซื้ออุปกรณ์ iOS มาก่อนหน้า และไม่ตกลงตามข้อกำหนดของการให้ใช้สิทธิ์ ท่านอาจส่งคืนอุปกรณ์ iOS ให้กับร้านค้าของ Apple ภายในระยะเวลาการส่งคืน หรือให้แก่ผู้จัดจำหน่ายที่ได้รับอนุญาตที่ท่านได้ซื้ออุปกรณ์เพื่อขอรับเงินคืนก็ได้ ทั้งนี้ ภายใต้บังคับของนโยบายการคืนเงินของ Apple ซึ่งจะหาดูได้ที่ <a href="http://www.apple.com/legal/sales_policies/">http://www.apple.com/legal/sales_policies/</a>.</span></p>
<p class="p2"><br></p>
<p class="p1"><span class="s1">1. ทั่วไป</span></p>
<p class="p1">(ก) ซอฟต์แวร์ (รวมทั้งรหัสบู้ทรอม (Boot ROM) และซอฟต์แวร์ในตัวอื่นๆ) เอกสาร ตัวประสานเชื่อมต่อต่างๆ เนื้อหา ชุดแบบอักษร และข้อมูลใดๆ ที่มีมาพร้อมกับอุปกรณ์ iOS ของท่าน (“ซอฟต์แวร์ OS เดิม”) ซึ่งอาจจะมีการปรับปรุงให้เป็นปัจจุบันหรือเปลี่ยนโดยการเพิ่มลักษณะ ซอฟต์แวร์อัพเดท หรือซอฟต์แวร์กู้ระบบซึ่ง Apple จัดให้ (“ซอฟต์แวร์อัพเดท iOS”) ไม่ว่าจะในรูปของรอม หรือสื่ออื่นใดหรือแบบอื่นใด (ทั้งซอฟต์แวร์ iOS เดิมและซอฟต์แวร์อัพเดทของ iOS เรียกรวมกันว่า “ซอฟต์แวร์ iOS”) เป็นซอฟต์แวร์ที่บริษัท Apple Inc.. (“Apple”) ให้ท่านใช้สิทธิ์ ไม่ได้ขายให้แก่ท่าน สำหรับใช้ตามข้อกำหนดของการให้ใช้สิทธิ์นี้ และ Apple ตลอดจนผู้ให้ใช้สิทธิ์ของ Apple ยังคงเป็นเจ้าของกรรมสิทธิ์ในตัวซอฟต์แวร์ iOS และสงวนสิทธิ์ทั้งปวงที่มิได้ให้ไว้แก่ท่านโดยชัดแจ้งซอฟต์แวร์</p>
<p class="p2"><br></p>
<p class="p1">(ข) Apple อาจใช้ดุลพินิจ ในการจัดทำซอฟต์แวร์อัพเดท iOS ใดๆ ที่อาจออกมาในอนาคตสำหรับอุปกรณ์ iOS ของท่าน โดยที่ซอฟต์แวร์อัพเดท iOS (หากมี) อาจไม่รวมถึงรูปแบบการใช้งานของซอฟแวร์ทั้งหมดที่มีอยู่ในปัจจุบัน หรือรูปแบบการทำงานแบบใหม่ที่ Apple ได้ทำออกมาสำหรับอุปกรณ์ iOS รุ่นใหม่หรืออุปกรณ์ iOS แบบอื่นๆ โดยข้อความของสัญญาการให้ใช้สิทธินี้จะใช้บังคับกับซอฟต์แวร์ อัพเดท iOS ใดๆที่ได้จัดทำขึ้นโดย Apple ซึ่งจะถูกใช้แทนที่ และ/หรือ ถูกใช้เสริมกับผลิตภัณฑ์ iOS เดิม เว้นแต่ซอฟท์แวร์อัพเดท iOS ดังกล่าวจะมีสัญญาการให้ใช้สิทธิแยกต่างหาก ซึ่งในกรณีนี้ซอฟท์แวร์อัพเดท iOS นั้นๆ จะต้องอยู่ภายใต้สัญญาการให้ใช้สิทธิเฉพาะ</p>
<p class="p2"><br></p>
<p class="p1"><span class="s1">2. การใช้สิทธ์ที่ได้รับอนุญาตแล้วและข้อจำกัดในการใช้</span></p>
<p class="p1">(ก) ภายใต้บังคับข้อกำหนดและเงื่อนไขของการให้ใช้สิทธิ์นี้ ท่านได้รับอนุญาตอย่างจำกัดให้ใช้ซอฟต์แวร์ iOS กับอุปกรณ์ iOS ยี่ห้อ Apple เครื่องเดียว นอกจากที่อนุญาตไว้ในข้อ 2 (ข) ด้านล่างนี้ และเว้นแต่จะได้มีสัญญาแยกต่างหากระหว่างท่านกับ Apple การให้ใช้สิทธิ์นี้จะไม่อนุญาตให้ซอฟต์แวร์ iOS อยู่ในอุปกรณ์ iOS ยี่ห้อ Apple เกินคราวละหนึ่งเครื่อง และท่านจะกระทำการจัดจำหน่าย หรือทำให้มีซอฟต์แวร์ iOS บนเครือข่ายที่อุปกรณ์หลายเครื่องสามารถใช้ซอฟต์แวร์ได้ในเวลาเดียวกันมิได้ การให้ใช้สิทธิ์นี้ไม่ได้ให้สิทธิ์แก่ท่านในการใช้ตัวประสานเชื่อมต่ออันเป็นทรัพย์สินของ Apple และทรัพย์สินทางปัญญาอื่นๆในการออกแบบ การพัฒนา การผลิต การให้ใช้สิทธิ์หรือการจำหน่ายเครื่องมือและอุปกรณ์ของบุคคลภายนอก หรือแอพพลิเคชั่นซอฟต์แวร์ของบุคคลภายนอกสำหรับใช้กับอุปกรณ์ iOS สิทธิต่างๆ เหล่านั้นบางอย่าง Apple ได้ให้สิทธิ์ตามสัญญาการให้ใช้สิทธิ์ที่แยกต่างหาก สำหรับข้อมูลเพิ่มเติมเกี่ยวกับการพัฒนาเครื่องมือและอุปกรณ์ของบุคคลภายนอกอุปกรณ์ iOS โปรดอีเมลไปที่ <a href="mailto:madeforipod@apple.com">madeforipod@apple.com</a> สำหรับข้อมูลเพิ่มเติมเกี่ยวกับการพัฒนาซอฟต์แวร์แอพพลิเคชั่นสำหรับ iPad โปรดส่งอีเมลไปที่ <a href="mailto:devprograms@apple.com">devprograms@apple.com</a></p>
<p class="p2"><br></p>
<p class="p1">(ข) ภายใต้บังคับข้อกำหนดและเงื่อนไขของการให้ใช้สิทธิ์นี้ ท่านได้รับอนุญาตอย่างจำกัดให้ดาวน์โหลดซอฟต์แวร์อัพเดท iOS ที่ Apple อาจมีให้สำหรับอุปกรณ์ iOS รุ่นของท่านเพื่ออัพเดทหรือกู้คืนซอฟท์แวร์ในอุปกรณ์ iOS ที่ท่านเป็นเจ้าของและควบคุมนั้น แต่การอนุญาตนี้จะไม่จำกัดการให้อนุญาตแก่ผู้อื่นด้วย การให้ใช้สิทธิ์นี้ ไม่อนุญาตให้ท่านอัพเดทหรือกู้คืนอุปกรณ์ iOS ที่ท่านไม่ได้เป็นเจ้าของและควบคุม และท่านจะแจกจ่ายหรือให้มีซอฟต์แวร์อัพเดท iOS บนเครือข่ายที่มีอุปกรณ์หลายเครื่อง หรือคอมพิวเตอร์หลายเครื่องสามารถใช้ได้ในเวลาเดียวกันไม่ได้ หากท่านได้ดาวน์โหลดซอฟท์แวร์อัพเดท iOS ลงบนคอมพิวเตอร์ของท่าน ท่านอาจทำสำเนาซอฟต์แวร์อัพเดท iOS ไว้ที่เครื่องคอมพิวเตอร์ของท่านก็ได้ในรูปแบบที่อ่านได้ด้วยเครื่องหรือเก็บไว้เพื่อสำรองใช้เท่านั้น โดยสำเนาสำรองใช้นั้นจะต้องรวมเอาลิขสิทธิ์หรือการแจ้งแสดงความเป็นเจ้าของที่มีอยู่ในต้นฉบับซอฟต์แวร์ iOS ทั้งหมดด้วย</p>
<p class="p2"><br></p>
<p class="p1">(ค) ท่านจะลอกเลียนซอฟต์แวร์ iOS ไม่ได้ และท่านตกลงที่จะไม่ทำหรือให้คนอื่นทำการลอกเลียน (เว้นแต่จะได้รับอนุญาตโดยการให้ใช้สิทธิ์นี้อย่างชัดแจ้ง) กระจาย ทำวิศวกรรมย้อนกลับ แยกประกอบ หรือพยายามที่จะดึงรหัสข้อมูล หรือถอดรหัส หรือแก้ไข หรือสร้างงานอนุพันธุ์ของซอฟต์แวร์ iOS หรือการบริการใดๆ ที่ iOS จัดให้ หรือส่วนใดๆ ของ iPad (เว้นแต่และเท่าที่ข้อจำกัดข้างต้นนั้นจะถูกห้ามโดยกฎหมาย หรือโดยข้อกำหนดการให้ใช้สิทธิ์อันว่าด้วยการใช้ส่วนประกอบที่เป็น open-sourced ที่อาจมีอยู่ในซอฟต์แวร์ iOS)<span class="Apple-converted-space"> </span></p>
<p class="p2"><br></p>
<p class="p1">(ง) การเก็บเนื้อหาไว้ที่อุปกรณ์ iOS แสดงว่าท่านกำลังทำสำเนาดิจิตอลไว้ ในเขตปกครองบางแห่ง การทำสำเนาดิจิตอลโดยไม่ได้รับอนุญาตจากผู้ทรงสิทธิ์ก่อนเป็นการไม่ชอบด้วยกฎหมาย ซอฟต์แวร์ iOS อาจใช้ผลิตงานซ้ำได้เท่าที่การใช้ดังกล่าวจำกัดเฉพาะการผลิตซ้ำงานอันไม่มีลิขสิทธิ์ งานที่ท่านเป็นเจ้าของลิขสิทธิ์ หรืองานที่ท่านได้รับอนุญาตให้ผลิตซ้ำโดยถูกต้องตามกฎหมาย</p>
<p class="p2"><br></p>
<p class="p1">(จ) ท่านตกลงใช้ซอฟต์แวร์ iOS และการบริการ (ตามที่ได้มีการแจกแจงไว้ในข้อ 5 ด้านล่างนี้) โดยถูกต้องตามกฎหมาย ซึ่งรวมถึงกฎหมายภายในของประเทศหรือของภูมิภาคที่ท่านอาศัยอยู่ หรือที่ท่านพำนักอยู่ในขณะที่ดาวน์โหลด หรือใช้ซอฟต์แวร์ iOS และบริการ</p>
<p class="p2"><br></p>
<p class="p1">(ฉ) การใช้งานและการเข้าถึงรูปแบบการใช้งานเฉพาะของซอฟท์แวร์ iOS และการบริการเฉพาะ (ตามที่ระบุในข้อ 5) นั้นอาจมีการกำหนดให้ท่านลงทะเบียนชื่อผู้ใช้(Username) และรหัสพาสเวิร์ด (Password) ที่มีความเฉพาะเจาะจง หรือที่รู้จักในนาม Apple ID นอกจากนี้ ท่านรับทราบว่ารูปแบบการใช้งานเฉพาะและการบริการหลายอย่างของซอฟท์แวร์ iOS จะส่งผ่านข้อมูลและอาจส่งผลกระทบต่อค่าใช้จ่ายของแผนข้อมูลของท่าน และท่านจะเป็นผู้รับผิดชอบค่าใช้จ่ายใดๆ ที่เกิดขึ้น สำหรับข้อมูลเพิ่มเติม โปรดขอรับคำปรึกษาได้จาก คู่มือการใช้งาน (User Guide) สำหรับอุปกรณ์ iOS ของท่าน</p>
<p class="p2"><br></p>
<p class="p1"><span class="s1">3. การโอน</span><span class="Apple-converted-space">  </span>ท่านจะให้เช่า ให้ยืม ขาย จำหน่ายต่อ หรือให้ใช้สิทธิ์ช่วงซอฟต์แวร์ iOS ไม่ได้ แต่ท่านอาจทำการโอนถาวรทีเดียวซึ่งสิทธิ์ทั้งหมดจากการให้ใช้สิทธิ์ใน iOS ให้แก่อีกฝ่ายหนึ่ง ด้วยการโอนกรรมสิทธิ์ในอุปกรณ์ iOS<span class="Apple-converted-space">  </span>ของท่านได้ โดยที่ (ก) การโอนนั้นจะต้องรวมทั้งอุปกรณ์ iOS ของท่านและซอฟต์แวร์ iOS นั้นของท่านทั้งหมด รวมทั้งชิ้นส่วนประกอบทั้งหมด สื่อต้นฉบับ<span class="Apple-converted-space">  </span>วัสดุสิ่งพิมพ์ และการให้ใช้สิทธิ์นี้ด้วย (ข) ท่านจะต้องไม่เก็บสำเนาซอฟต์แวร์ iOS ใดๆ ไว้ ไม่ว่าทั้งหมดหรือบางส่วน รวมถึงสำเนาต่างๆ ที่เก็บไว้ในเครื่องคอมพิวเตอร์ หรือเครื่องมือเก็บอื่นๆ และ (ค) ฝ่ายที่รับโอนซอฟต์แวร์ iOS อ่านและตกลงที่จะรับข้อกำหนดและเงื่อนไขของการให้ใช้สิทธิ์นี้<span class="Apple-converted-space"> </span></p>
<p class="p2"><br></p>
<p class="p1"><span class="s1">4. ยินยอมให้ใช้ข้อมูล</span></p>
<p class="p1">(ก) <span class="s1">ข้อมูลเชิงวินิจฉัย และข้อมูลการใช้งาน</span> โดยหากท่านเลือกให้มีการเก็บรวบรวมข้อมูลเชิงวินิจฉัยและข้อมูลการใช้ งาน ท่านตกลงว่า Apple ตลอดจนบริษัทย่อยและตัวแทน อาจรวบรวม เก็บรักษา ประมวลผล และใช้ข้อมูลเชิงวินิจฉัย ข้อมูลทางเทคนิค การใช้ และข้อมูลที่เกี่ยวข้อง ซึ่งรวมถึงโดยไม่จำกัดเฉพาะสารสนเทศเกี่ยวกับอุปกรณ์ iOS คอมพิวเตอร์ ซอฟต์แวร์ระบบและแอพพลิเคชั่นซอฟต์แวร์รวมทั้งอุปกรณ์พ่วงของท่าน ซึ่งเก็บรวบรวมเป็นระยะ เพื่ออำนวยความสะดวกแก่การจัดหาซอฟต์แวร์อัพเดท การสนับสนุนผลิตภัณฑ์ และการบริการอื่นๆ (ถ้ามี) อันเกี่ยวกับซอฟต์แวร์ iOS และเพื่อตรวจสอบการปฏิบัติตามข้อกำหนดของการให้ใช้สิทธิ์นี้<span class="Apple-converted-space">  </span>Apple จะใช้สารสนเทศนี้เท่าที่ เก็บไว้ ในรูปแบบที่ไม่ได้ระบุตัวท่านเป็นการเฉพาะเจาะจง เพื่อพัฒนาผลิตภัณฑ์ของบริษัท หรือเพื่อให้บริการหรือเทคโนโลยีต่างๆ แก่ท่านหากท่านได้เลือกให้มีการเก็บรวบรวมข้อมูลแล้วโดยได้เปิด Location Services ไว้ พื้นที่ที่อุปกรณ์ของท่านติดตั้งอยู่นั้นอาจถูกส่งไปเพื่อช่วยให้ Àppleวิเคราะห์ปัญหาในการทำงานของโทรศัพท์เคลื่อนที่หรือโทรศัพท์ไร้สาย (อาทิ สัญญาณโทรศัพท์เคลื่อนที่ที่แรงหรืออ่อนในบางพื้นที่) และเพื่อช่วยให้หุ้นส่วนของ Apple หรือผู้พัฒนาซึ่งเป็นบุคคลภายนอกได้พัฒนาซอฟท์แวร์ ฮาร์ดแวร์ และการบริการที่ถูกออกแบบมาเพื่อให้ใช้กับสินค้าของ Apple ให้ดียิ่งขึ้น Apple อาจจัดทำส่วนย่อยของข้อมูลเชิงวินิจฉัย ซึ่งมีความเกี่ยวข้องกับซอฟท์แวร์ ฮาร์ดแวร์ และ/หรือ การบริการของหุ้นส่วน หรือผู้พัฒนา ตราบใดที่ข้อมูลเชิงวินิจฉัยนั้นอยู่ในรูปแบบที่ไม่ได้ระบุตัวท่านเป็นการเฉพาะเจาะจง</p>
<p class="p2"><br></p>
<p class="p1">(ข) <span class="s1">ข้อมูลเชิงพื้นที่</span> Apple ตลอดจนหุ้นส่วน ผู้รับอนุญาตให้ใช้สิทธิ์และผู้พัฒนาบุคคลภายนอกอาจให้บริการผ่านอุปกรณ์ iOS ของท่านโดยใช้สารสนเทศของพื้นที่<span class="Apple-converted-space">  </span>ในการให้ และการพัฒนาบริการนี้ ในพื้นที่ที่ให้บริการได้ Apple และหุ้นส่วนของ Apple ผู้รับอนุญาตให้ใช้สิทธิ์และผู้พัฒนาบุคคลภายนอกอาจส่ง รวบรวม เก็บรักษา ประมวลผล และใช้ข้อมูลเชิงพื้นที่ของท่านได้ ซึ่งรวมทั้งพื้นที่ทางภูมิศาสตร์ที่เป็นเวลาจริง ของอุปกรณ์ iOS ข้อมูลความเร็วของการเดินทางบนท้องถนน และการสอบถามเพื่อค้นหาพื้นที่ด้วย<span class="Apple-converted-space">  </span>ข้อมูลเชิงพื้นที่ และการสอบถามที่ Apple รวบรวมจะรวบรวมไว้ในรูปที่ไม่ระบุรูปพรรณของท่านและ Apple ตลอดจนหุ้นส่วนผู้รับอนุญาตให้ใช้สิทธิ์และผู้พัฒนาบุคคลภายนอกอาจนำไปใช้ในการจัดหา และพัฒนาผลิตภัณฑ์และให้บริการเชิงพื้นที่ได้ <span class="s1">ในการใช้บริการเชิงพื้นที่ใดๆ<span class="Apple-converted-space">  </span>บนอุปกรณ์ OS ของท่าน ท่านตกลงและยินยอมให้ Apple ตลอดจนหุ้นส่วนผู้รับอนุญาตให้ใช้สิทธิ์และผู้พัฒนาบุคคลภายนอก ส่ง รวบรวม เก็บรักษา ประมวลผล และใช้ข้อมูลเชิงพื้นที่ และการสอบถามของท่าน เพื่อจัดหา และพัฒนา ผลิตภัณฑ์และการบริการดังกล่าว </span>ท่านอาจถอนความยินยอมนี้เมื่อใดก็ได้ โดยการไม่เลือกใช้บริการการใช้งานเชิงพื้นที่หรือ ไปที่บริการเชิงพื้นที่ (Location Services) บนอุปกรณ์ OS ของท่าน และปิดการให้บริการเชิงพื้นที่ทั่วโลก (global Location Services) หรือปิดพื้นที่เฉพาะ (individual location) ของแต่ละรายการที่รับรู้พื้นที่บนเครื่อง iOS ของท่าน<span class="Apple-converted-space">  </span>การไม่ใช้บริการเชิงพื้นที่นี้ การทำให้ลักษณะเชิงพื้นที่เหล่านี้ใช้งานไม่ได้ จะกระทบเฉพาะฟังก์ชั่นเชิงพื้นที่เท่านั้น จะไม่กระทบต่อฟังก์ชั่นการทำงานอื่นใดที่ไม่เกี่ยวข้องกับการให้บริการเชิงพื้นที่ของเครื่อง iOS ของท่าน<span class="Apple-converted-space">  </span>ขณะใช้แอพพลิเคชั่นหรือบริการของบุคคลภายนอกบนเครื่อง iOS ซึ่งใช้หรือให้ข้อมูลเชิงพื้นที่ ท่านจะต้องปฏิบัติตามข้อกำหนดและนโยบายรักษาข้อมูลส่วนบุคคลของบุคคลภายนอกนั้นในส่วนที่เกี่ยวข้องกับการใช้ข้อมูลเชิงพื้นที่โดยใช้แอพพลิเคชั่นหรือบริการของบุคคลภายนอก ซึ่งท่านพึงตรวจสอบข้อกำหนดและนโยบายดังกล่าวด้วย</p>
<p class="p2"><br></p>
<p class="p1">(ค) <span class="s1">Siri และการใช้งานแบบออกคำสั่ง (Dictation)</span> รูปแบบการใช้งาน Siri และการใช้งานแบบออกคำสั่งของซอฟต์แวร์ iOS อาจมิได้ถูกจัดทำขึ้นในทุกภาษาหรือในทุกภูมิภาค และรูปแบบการใช้งานอาจแตกต่างกันไปตามแต่ละภูมิภาค หากอุปกรณ์ iOS<span class="Apple-converted-space">  </span>ของท่านรองรับการทำงานของ Siri และการใช้งานแบบออกคำสั่ง<span class="Apple-converted-space">  </span>รูปแบบการใช้งานเหล่านี้อาจอนุญาตให้ท่านร้องขอ สั่งการ และหรือใช้ เสียงของท่านเป็นตัวกลางการออกคำสั่งเพื่อบันทึกข้อความลงในอุปกรณ์ เมื่อท่านใช้ Siriหรือการใช้งานแบบออกคำสั่ง สิ่งที่ท่านพูดจะถูกส่งไปที่ Apple เพื่อทำการแปลงสิ่งที่ท่านพูดเป็นข้อความตัวอักษร และ ดำเนินการตามที่ท่านได้ร้องขอ อุปกรณ์ของท่านจะส่งข้อมูลอื่นๆไปที่ Apple ด้วย เช่น ชื่อจริงและชื่อเล่นของท่าน ชื่อและชื่อเล่นอื่นๆ และความสัมพันธ์กับตัวท่าน (อาทิ “พ่อของฉัน”) ที่ปรากฏอยู่ในสมุดโทรศัพท์ของท่าน และรายชื่อเพลงที่เก็บรวบรวมไว้ (เรียกรวมกันว่า “ข้อมูลผู้ใช้”) โดยข้อมูลทั้งหมดนี้จะถูกใช้เพื่อช่วยให้ Siri และการใช้งานแบบออกคำสั่ง เข้าใจท่านมากขึ้นและจดจำในสิ่งที่ท่านพูดได้ ข้อมูลดังกล่าวจะไม่เชื่อมโยงกับข้อมูลอื่นๆที่ Apple อาจมีอยู่จากการใช้บริการอื่นๆของ Apple <span class="s1">โดยการใช้งาน Siri หรือการใช้งานแบบออกคำสั่งนั้น ท่านตกลงและยินยอมให้ Apple ตลอดจนบริษัทย่อยและตัวแทน ส่งผ่านข้อมูล เก็บรวบรวมข้อมูล เก็บรักษาข้อมูล ประมวลผล และนำข้อมูลไปใช้ รวมถึงเสียงของท่านที่ได้ถูกป้อนเข้าไปในอุปกรณ์<span class="Apple-converted-space">  </span>และข้อมูลผู้ใช้ เพื่อการจัดเตรียมและพัฒนา Siri การใช้งานแบบออกคำสั่งและระบบการทำงานของการใช้งานแบบออกคำสั่งในผลิตภัณฑ์และการบริการอื่นๆ ของ Apple ให้ดียิ่งขึ้น<span class="Apple-converted-space"> </span></span></p>
<p class="p2"><br></p>
<p class="p1">หากท่านได้เปิด Location Services ไว้ พื้นที่ของอุปกรณ์ iOS ของท่านในขณะที่ท่านทำการร้องขอไปที่ Siri อาจถูกส่งไปที่ Apple เพื่อช่วยให้ Siri พัฒนาความแม่นยำในการตอบสนองต่อคำร้องขอข้อมูลของตำแหน่งที่ท่านร้องขอ ท่านอาจปิดการใช้งานฟังก์ชั่นระบบบอกตำแหน่งของ Siri ได้โดยการไปที่ Location Services ในเมนูการตั้งค่า ของอุปกรณ์ iOS ของท่านและทำการปิดการตั้งค่าพื้นที่ส่วนบุคคลสำหรับ Siri<span class="Apple-converted-space"> </span></p>
<p class="p2"><br></p>
<p class="p1">Siri ยังอนุญาตให้ท่านใช้งานกับอุปกรณ์ iOS ของท่านโดยไม่มีความจำเป็นต้องปลดล็อก หากท่านได้ตั้งรหัสผ่านที่อุปกรณ์ iOS ของท่านและต้องการที่จะป้องกันการใช้งาน Siri จากหน้าจอที่ล็อกอยู่ ท่านสามารถไปที่เมนูตั้งค่า (Settings) และไปที่ทั่วไป (General)<span class="Apple-converted-space">  </span>และไปที่การล็อกรหัสผ่าน (Passcode Lock) และเปลี่ยนการใช้งาน Siri ให้เป็น “ปิด” (Off)</p>
<p class="p2"><br></p>
<p class="p1">ท่านยังสามารถปิดการใช้งาน Siri และการใช้งานแบบออกคำสั่งทั้งหมดพร้อมกันในเวลาใดก็ได้อีกด้วย โดยการเปิดเมนูตั้งค่า (Settings) และไปที่ทั่วไป(General), และไปที่ Siri และเลื่อนปุ่มสวิชท์ Siri ไปที่ “ปิด” (off) <span class="Apple-converted-space"> </span></p>
<p class="p2"><br></p>
<p class="p1">(ง) <span class="s1">FaceTime</span> หรือรูปแบบการใช้งานการเรียกวีดิโอ FaceTime ของซอฟท์แวร์ iOS (“FaceTime”) นั้นจะต้องมีการเชื่อมต่อเข้ากับ Wi-Fi หรือข้อมูลโทรศัพท์มือถือ และอาจจะไม่มีการให้บริการในทุกภูมิภาค และอาจมีการจำกัดการใช้งานหรือไม่เปิดใช้งานจากผู้ให้บริการของท่าน โดยในการใช้งาน FaceTime นั้นท่านจะต้องปฏิบัติตามข้อ 2 (จ) ข้างต้น ในการตั้งค่าการใช้งาน FaceTime และการริเริ่มการใช้และรับการเรียกวีดิโอ FaceTime ระหว่างท่านและผู้ใช้ FaceTime คนอื่นๆนั้น ทั้งนี้อุปกรณ์ iOS และบัญชีของท่านจะถูกกำหนดให้ได้รับการระบุลักษณะที่เฉพาะเจาะจง โดยการระบุลักษณะดังกล่าว อาจรวมถึงอีเมลของท่าน ข้อมูล Apple ID ที่ท่านได้ให้ไว้กับ Apple การระบุลักษณะเฉพาะของฮาร์ดแวร์สำหรับอุปกรณ์ iOS ของท่านและเบอร์โทรศัพท์ iPhone ของท่าน โ<span class="s1">ดยการใช้ซอฟท์แวร์ iOS นี้ ท่านตกลงว่า Apple อาจส่งผ่านข้อมูล เก็บรวบรวมข้อมูล เก็บรักษาข้อมูล ประมวลผล และใช้การระบุลักษณะเฉพาะนี้เพื่อวัตถุประสงค์ในการจัดทำและพัฒนารูปแบบการใช้งาน FaceTime </span>ท่านเข้าใจว่าเบอร์โทรศัพท์ iPhone ของท่าน จะถูกแสดงต่อบุคคลอีกฝ่ายในการเรียกวีดิโอ (แม้ว่าท่านจะบล็อก (Block) หมายเลขไว้แล้วก็ตาม) หรืออีเมลแอดเดรสของท่านอาจถูกแสดง ซึ่งจะขึ้นอยู่กับการตั้งค่าที่ท่านได้เลือกไว้ ท่านอาจปิดการใช้งานการเรียกวีดิโอ FaceTime ได้ โดยการไปที่การตั้งค่า FaceTime บนอุปกรณ์<span class="Apple-converted-space">  </span>iOS ของท่าน และปิดการใช้ หรือไปที่การตั้งค่าการจำกัดการใช้ (Restrictions) และทำให้การจำกัดการใช้งานการเรียกวีดิโอ FaceTime สามารถใช้งานได้ ท่านอาจจำกัดการใช้งานการเรียกวีดิโอ FaceTime ให้ใช้ได้กับ Wi-Fi เท่านั้นได้ โดยการไปที่การตั้งค่าบนอุปกรณ์ iOS ของท่าน และเลื่อนปุ่มสวิชท์ “ใช้ข้อมูลโทรศัพท์มือถือ” ไปที่ที่คำว่า “ปิด”<span class="Apple-converted-space"> </span></p>
<p class="p2"><br></p>
<p class="p1">(จ) <span class="s1">iMessage</span> หรือการใช้งานประเภทข้อความของซอฟท์แวร์ iOS (“iMessage”) นั้นอาจจะไม่มีการให้บริการในทุกประเทศ หรือทุกภูมิภาค โดยในการใช้งาน iMessage นั้นท่านจะต้องปฏิบัติตามข้อ 2 (จ) ข้างต้นในการตั้งค่าการใช้งาน iMessage และการริเริ่มการส่งและรับข้อความ iMessages<span class="Apple-converted-space">  </span>ระหว่างท่านและผู้ใช้อุปกรณ์ iOS คนอื่นๆ นั้น อุปกรณ์ iOS และบัญชีของท่านจะถูกกำหนดให้ได้รับการระบุลักษณะที่เฉพาะเจาะจง โดยการระบุลักษณะดังกล่าว อาจรวมถึงอีเมลของท่าน ข้อมูล Apple ID ที่ท่านได้ให้ไว้กับ Apple การระบุลักษณะเฉพาะของฮาร์ดแวร์สำหรับอุปกรณ์ iOS ของท่านและเบอร์โทรศัพท์ iPhone ของท่าน <span class="s1">โดยการใช้ซอฟท์แวร์ iOS นี้ ท่านตกลงว่า Apple อาจส่งผ่านข้อมูล เก็บรวบรวมข้อมูล เก็บรักษาข้อมูล ประมวลผล และใช้การระบุลักษณะเฉพาะนี้เพื่อวัตถุประสงค์ในการจัดทำและพัฒนาการบริการ iMessage </span>โดยการใช้บริการ iMessage นี้กำหนดให้ต้องมี Wi-Fi หรือมีการเชื่อมต่อข้อมูลของโทรศัพท์เคลื่อนที่ เพื่ออำนวยความสะดวกในการรับส่งข้อมูล iMessages และเพื่อช่วยให้ท่านสามารถเก็บรักษาข้อความบทสนทนาที่ส่งมายังอุปกรณ์ของท่าน ทั้งนี้ Apple อาจเก็บข้อมูลของท่านในรูปแบบรหัสในระยะเวลาที่จำกัด หากข้อความของท่านไม่สามารถถูกส่งในรูปแบบ iMessage ได้ ข้อความของท่านจะถูกส่งในรูปแบบข้อความ SMS หรือ MMS โดยคิดค่าส่งตามอัตราการการใช้บริการ ท่านเข้าใจว่าเบอร์โทรศัพท์ iPhone ของท่าน จะถูกแสดงต่อบุคคลอีกฝ่ายในการเรียกวีดิโอ (แม้ว่าท่านจะบล็อก (Block) หมายเลขไว้แล้วก็ตาม) หรืออีเมลแอดเดรสของท่านอาจถูกแสดง ซึ่งจะขึ้นอยู่กับการตั้งค่าที่ท่านได้เลือกไว้ ท่านอาจปิดการใช้งานการบริการ iMessage ได้ โดยการไปที่การตั้งค่า Messages บนอุปกรณ์<span class="Apple-converted-space">  </span>iOS ของท่าน<span class="Apple-converted-space"> </span></p>
<p class="p2"><br></p>
<p class="p1">(ฉ) <span class="s1">Photo Stream</span> <span class="s1">โดยการใช้งาน Photo Stream ของ iCloud นั้น ท่านตกลงว่า Apple อาจเก็บรูปถ่ายที่อยู่ในอุปกรณ์ iOS ของท่าน หรือที่ถูกอัพโหลดจากคอมพิวเตอร์ของท่านในระยะเวลาที่จำกัด และอาจส่งรูปภาพดังกล่าวไปที่อุปกรณ์ iOS ของ Apple เครื่องอื่นๆโดยอัตโนมัติ หรือส่งไปที่เครื่องคอมพิวเตอร์อื่นใดที่ได้เปิดการใช้งาน Photo Stream</span> โปรดระลึกว่าการเก็บรูปภาพใน iCloud หรือในอุปกรณ์ของท่านแต่ละคราวอาจมีจำนวนจำกัด และรูปภาพเก่าๆ จะถูกลบทิ้งโดยอัตโนมัติจาก Photo Stream เป็นระยะๆ รูปภาพที่ท่านต้องการที่จะเก็บไว้ในอุปกรณ์ที่เป็นการเฉพาะอย่างถาวรจะต้องถูกเก็บไว้ที่ Camera Roll หรือที่คลังรูปภาพในเครื่องคอมพิวเตอร์ของท่าน ความละเอียดของภาพอาจแตกต่างกันขึ้นอยู่กับอุปกรณ์ที่ใช้ดาวน์โหลดรูปภาพ หากท่านไม่ประสงค์จะใช้งาน Photo Stream ท่านอาจปิดการใช้งาน Photo Stream ในอุปกรณ์ iOS ทั้งหมดของท่าน หรือในเครื่องคอมพิวเตอร์ที่มีการเปิดใช้ Photo Stream และการใช้งาน Photo Stream ทั้งหมดจะอยู่ภายใต้ข้อกำหนดและเงื่อนไขของสัญญาฉบับนี้และข้อกำหนดและเงื่อนไขของ iCloud ตามที่ปรากฏอยู่ใน <a href="http://www.apple.com/legal/icloud/ww/"><span class="s1">http://www.apple.com/legal/icloud/ww/</span></a></p>
<p class="p2"><br></p>
<p class="p1">(ช) <span class="s1">Shared Photo Streams</span><span class="Apple-converted-space">  </span><span class="s1">โดยการใช้ Shared Photo Streams<span class="Apple-converted-space">  </span>ของ iCloud นั้น ท่านตกลงว่า Apple อาจเก็บรูปภาพที่ท่านได้แบ่งปันอย่างต่อเนื่องไปจนกว่าท่านจะลบรูปภาพเหล่านั้นออก ส่งรูปภาพทั้งหลายดังกล่าวไปยังอุปกรณ์ iOS ยี่นๆ ของท่าน และคอมพิวเตอร์ที่ได้เปิดการใช้งาน Shared Photo Streams และส่งรูปภาพทั้งหลายดังกล่าวไปยังอุปกรณ์ iOS และคอมพิวเตอร์ของบุคคลที่ท่านเลือกที่จะแบ่งปันรูปภาพ </span>เมื่อท่านใช้งาน Shared Photo Streams ท่านกำลังอนุญาตให้ผู้รับข้อมูลเห็น จัดเก็บ ทำสำเนา และแบ่งปันรูปภาพของท่านรวมถึงให้แสดงความคิดเห็น โดยที่ท่านสามารถลบรูปภาพ ความคิดเห็น หรือรูปภาพที่ได้แบ่งปันทั้งหมดได้ทุกเวลาเพื่อหยุดการแบ่งปันรูปภาพทั้งหลายเหล่านั้นในทันที อย่างไรก็ตามรูปภาพที่ผู้รับชมได้จัดเก็บลงในอุปกรณ์หรือคอมพิวเตอร์แล้วก่อนหน้า จะไม่สามารถลบได้ การใช้งานลักษณะการใช้งาน Shared Photo Streams ทั้งหมดจะอยู่ภายใต้ข้อกำหนดและเงื่อนไขของสัญญาฉบับนี้ และข้อกำหนดและเงื่อนไขของ iCloud ที่ปรากฏอยู่ที่ <a href="http://www.apple.com/legal/icloud/ww/"><span class="s1">http://www.apple.com/legal/icloud/ww/</span></a></p>
<p class="p2"><br></p>
<p class="p1">(ซ) <span class="s1">Maps</span> บริการและรูปแบบการใช้งานแผนที่ของซอฟต์แวร์ iOS (“Maps”) ซึ่งอาจไม่จัดทำขึ้นในทุกภาษาหรือภูมิภาคและลักษณะการใช้งานและการครอบคลุมของข้อมูลแผนที่อาจแตกต่างกันไปตามภูมิภาค การใช้บริการแผนที่กำหนดให้ต้องมีการเชื่อมต่อเข้ากับ Wi-Fi หรือข้อมูลโทรศัพท์มือถือ เมื่อท่านใช้<span class="s1">ลักษณะการใช้งานเชิงพื้นที่ใน </span>Maps เช่น โปรแกรมบอกเส้นทาง turn-by-turn การค้นหาเกี่ยวกับจราจรและท้องถิ่น ข้อมูลการใช้งานและข้อมูลที่เกี่ยวข้องกับข้อมูลพื้นที่อันหลากหลายอาจถูกส่งไปที่ Apple รวมถึงข้อมูลเชิงพื้นที่ทางภูมิศาสตร์ของอุปกรณ์ iOS ของท่าน เพื่อที่จะดำเนินการตามคำร้องขอของท่านและช่วยพัฒนา Maps โดยข้อมูลเชิงพื้นที่และข้อมูลการใช้งานดังกล่าวจะจัดเก็บโดย Apple ในรูปแบบซึ่งไม่ระบุตัวท่านเป็นการเฉพาะเจาะจง <span class="s1">โดยการใช้งาน Maps นี้ท่านตกลงและยินยอมให้ Apple ตลอดจนบริษัทย่อยและตัวแทน ส่งผ่านข้อมูล เก็บรวบรวมข้อมูล เก็บรักษาข้อมูล ประมวลผล และนำข้อมูลไปใช้งาน เพื่อที่จะจัดทำและพัฒนาการใช้งานและบริการของ Maps และผลิตภัณฑ์และการบริการอื่นๆ ของ Apple ให้ดียิ่งขึ้น<span class="Apple-converted-space"> </span></span></p>
<p class="p2"><br></p>
<p class="p1">ถ้าท่านเปิดการใช้บริการเชิงพื้นที่ พื้นที่ของอุปกรณ์ iOS ของท่านในณะที่ท่านร้องขอไปยัง Maps จะภูกส่งไปยัง Apple หากมีการร้องขอให้ดำเนินการตามคำร้องขอเช่น โปรกแกรมบอกทิศทาง turn-by-turn ท่านอาจปิดการใช้งานเชิงพื้นที่ของ Maps ได้โดยการไปที่การตั้งค่าบริการเชิงพื้นที่ในอุปกรณ์ iOS ของท่านและเลือกปิดการตั้งค่าพื้นที่ส่วนบุคคลสำหรับ Maps อย่างไรก็ตามการใช้งานบางอย่างของ Maps อาจไม่สามารถุใช้งานได้ถ้าท่านปิดการตั้งค่าบริการเชิงพื้นที่ เช่นโปรแกรมบอกเส้นทาง turn-by-turn</p>
<p class="p2"><br></p>
<p class="p1">(ฌ) <span class="s1">การโฆษณาโดยอาศัยความสนใจ</span> Apple อาจจัดให้มีการโฆษณาโดยอาศัยความสนใจบนมือถือให้แก่ท่าน หากท่านไม่ต้องการรับโฆษณาที่เกี่ยวข้องบน iOS ของท่าน ท่านเลือกไม่รับก็ได้โดยเข้าไปยังลิงค์นี้บน iOS ของท่าน <a href="http://oo.apple.com">http://oo.apple.com</a><span class="Apple-converted-space">  </span>หากท่านเลือกไม่รับ ท่านจะยังคงได้รับโฆษณาบนมือถือต่อไปด้วยจำนวนเดียวกัน แต่อาจจะเกี่ยวข้องน้อยกว่าเนื่องจากเป็นโฆษณาที่ไม่ได้อยู่ในความสนใจของท่าน ท่านอาจจะยังเห็นโฆษณาที่เกี่ยวกับเนื้อหาในหน้าเว็บหรือในแอพพลิเคชั่น หรือในข้อมูลที่มิใช่ข้อมูลส่วนตัวอื่นอยู่ การเลือกไม่รับนี้ใช้เฉพาะกับบริการทางโฆษณาของ Apple เท่านั้น และไม่กระทบการโฆษณาโดยอาศัยความสนใจจากเครือข่ายการโฆษณาอื่นๆ</p>
<p class="p2"><br></p>
<p class="p1">(ญ) <span class="s1">นโยบายความเป็นส่วนตัว</span> ข้อมูลของท่านจะได้รับการปฏิบัติตามนโยบายความเป็นส่วนตัวของ Apple (Apple Privacy Policy) อยู่เสมอ ซึ่งถูกรวมเข้าไว้โดยการอ้างถึงการให้ใช้สิทธิ์นี้ และสามารถหาดูได้ที่ <a href="http://www.apple.com/privacy/">http://www.apple.com/privacy/</a></p>
<p class="p2"><br></p>
<p class="p1"><span class="s1">5. บริการและข้อมูลของบุคคลภายนอก</span></p>
<p class="p1">(ก) ซอฟต์แวร์ iOS อาจทำให้สามารถเข้าถึง iTunes StoreApp Store Game Center iCloud Maps ของ Apple และการบริการอื่นๆ ของ Apple และของบุคคลภายนอก ซึ่งรวมทั้งเว็บไซต์ต่างๆ (รวมกันและแยกกันเรียกว่า “บริการ”) ได้ การบริการดังกล่าวอาจมิได้จัดให้ทุกภาษาหรือในทุกประเทศก็ได้ การใช้บริการนี้จะต้องเข้าอินเทอร์เน็ต และในการใช้บริการบางอย่าง ซึ่งอาจจำต้องใช้ Apple ID ของท่าน ท่านอาจจำต้องยอมรับข้อกำหนดเพิ่มเติม และอาจต้องชำระค่าธรรมเนียมเพิ่มเติม โดยที่การใช้ซอฟต์แวร์นี้ในส่วนที่เกี่ยวกับ Apple ID บัญชี<span class="Apple-converted-space">  </span>หรือบริการของ Apple อื่นๆ<span class="Apple-tab-span">	</span> ถือว่าท่านตกลงตามข้อกำหนดและเงื่อนไขของบริการนั้นๆ เช่นข้อกำหนดและเงื่อนไขของ iTunes Store หรือข้อกำหนดและเงื่อนไขของ Game Center ฉบับล่าสุด ซึ่งท่านอาจเข้าไปดูได้ที่ <a href="http://www.apple.com/legal/itunes/ww/">http://www.apple.com/legal/itunes/ww/</a> หรือข้อกำหนดและเงื่อนไขของ iCloud ซึ่งท่านอาจเข้าไปดูได้ที่ <a href="http://www.apple.com/legal/icloud/ww/">http://www.apple.com/legal/icloud/ww/</a> ตามลำดับ</p>
<p class="p2"><br></p>
<p class="p1">(ข) หากท่านลงทะเบียนเพื่อใช้งาน iCloud ท่านอาจเข้าถึง รูปแบบการใช้งาน iCloud บางประเภท เช่น “Back Up” และ “Find My iPhone” ได้โดยตรงจาก ซอฟท์แวร์ iOS ทั้งนี้ ท่านทราบดีและตกลงว่าการใช้งาน iCloud ของท่าน และรูปแบบการใช้งานดังกล่าวนี้จะอยู่ภายใต้ข้อกำหนดและเงื่อนไขล่าสุดของการบริการ iCloud ซึ่งท่านอาจเข้าไปดูได้ที่ <a href="http://www.apple.com/legal/icloud/ww/"><span class="s1">http://www.apple.com/legal/icloud/ww/</span></a><span class="Apple-converted-space"> </span></p>
<p class="p2"><br></p>
<p class="p1">(ค) ท่านเข้าใจว่า โดยการใช้บริการใดๆ ท่านอาจจะพบกับเนื้อหาที่อาจถือว่าหยาบคาย ไม่เหมาะสม หรือน่ารังเกียจ ซึ่งจะจัดเป็นเนื้อหาที่ใช้ภาษาที่ชัดแจ้งหรือไม่ก็ได้ และเข้าใจว่าผลของการค้นหาหรือการใส่ URL เฉพาะเข้าไป อาจเชื่อมต่อไปยังหรืออ้างไปถึงข้อมูลที่น่ารังเกียจโดยอัตโนมัติ หรือโดยไม่ตั้งใจก็ได้ อย่างไรก็ตาม ท่านตกลงที่จะใช้บริการด้วยความเสี่ยงของท่านเองฝ่ายเดียว และ Apple ไม่มีความรับผิดต่อท่านสำหรับเนื้อหาที่อาจพบว่าหยาบคาย ไม่เหมาะสม หรือน่ารังเกียจ</p>
<p class="p2"><br></p>
<p class="p1">(ง) บริการบางอย่างอาจแสดง มี หรือให้เนื้อหา ข้อมูล สารสนเทศ แอพพลิเคชั่น หรือข้อมูลต่างๆ จากบุคคลภายนอก (“ข้อมูลของบุคคลภายนอก”) หรือให้เชื่อมต่อไปยังเว็บไซต์ของบุคคลภายนอกบางเว็บไซต์ โดยการใช้บริการ ท่านยอมรับและตกลงว่า<span class="Apple-converted-space">  </span>Apple ไม่รับผิดชอบต่อการตรวจสอบหรือประเมินเนื้อหา ความถูกต้อง ความครบถ้วน ความเหมาะแก่เวลา ความสมบูรณ์ การปฏิบัติตามลิขสิทธิ์ ความถูกต้องตามกฎหมาย ความเหมาะสม คุณภาพหรือลักษณะอื่นใดของข้อมูลหรือเว็บไซต์ของบุคคลภายนอกนั้น<span class="Apple-converted-space">  </span>Apple<span class="Apple-converted-space">  </span>เจ้าหน้าที่ บริษัทในเครือและบริษัทย่อยของ Apple ไม่รับประกัน หรือรับรอง และไม่รับเอา และจะไม่มีความรับผิดหรือความรับผิดชอบใดๆ ต่อท่าน หรือต่อบุคคลอื่นใด สำหรับการให้บริการของบุคคลภายนอก ข้อมูลหรือเว็บไซต์ของบุคคลภายนอกใดๆ หรือสำหรับข้อมูลอื่นใด ผลิตภัณฑ์หรือการบริการของบุคคลภายนอก ข้อมูลและการเชื่อมต่อไปยังเว็บไซต์ของบุคคลภายนอกนั้น จัดให้เพื่อความสะดวกแก่ท่านเท่านั้น<span class="Apple-converted-space"> </span></p>
<p class="p2"><br></p>
<p class="p1">(จ) ทั้ง Apple และผู้ให้บริการข้อมูลของ Apple จะไม่รับประกันการมีอยู่ ความถูกต้อง ความสมบูรณ์ ความเชื่อถือได้ หรือข้อมูลหุ้นที่ตรงต่อเวลา ข้อมูลเชิงพื้นที่ หรือข้อมูลอื่นใดที่ปรากฏขึ้นโดยบริการของ Apple ข้อมูลด้านการเงินที่แสดงโดยบริการใดๆ เป็นข้อมูลโดยทั่วไปเท่านั้น และไม่ควรเชื่อถือเป็นคำแนะนำในการลงทุน ก่อนทำธุรกรรมเกี่ยวกับหลักทรัพย์ใดๆ โดยอาศัยข้อมูลที่ได้จากการบริการ ท่านควรปรึกษาผู้มีวิชาชีพทางการเงิน หรือหลักทรัพย์ ผู้ซึ่งมีคุณสมบัติถูกต้องตามกฎหมายในการให้คำปรึกษาด้านการเงินหรือหลักทรัพย์ในประเทศหรือในภูมิภาคของท่าน ข้อมูลเชิงพื้นที่ที่การบริการใดๆ รวมถึงบริการ Maps ของ Apple<span class="Apple-converted-space">  </span>จัดให้ก็เพื่อวัตถุประสงค์ในการค้นหาเส้นทางพื้นฐานและหรือการวางแผนเท่านั้น และมิได้ประสงค์จะให้เชื่อถือในสถานการณ์ที่ต้องการข้อมูลเชิงพื้นที่ที่แน่ชัด หรือในสถานการณ์ที่ข้อมูลเชิงพื้นที่ที่ผิดพลาด ไม่ถูกต้อง ล่าช้า หรือไม่ครบถ้วนอาจนำไปสู่การเสียชีวิต ความเสียหายส่วนบุคคล ความเสียหายต่อทรัพย์สินหรือสภาพแวดล้อมได้ ท่านตกลง ผลที่ท่านได้รับจากบริการ Maps อาจแตกต่างกันไปจากสภาพท้องถนนหรือภูมิประเทศที่แท้จริง อันเนื่องมาจากปัจจัยที่สามารถส่งผลกระทบต่อความถูกต้องของข้อมูล Maps เช่นปัจจัยดังต่อไปนี้แต่ไม่จำกัดเพียง อากาศ สภาพท้องถนนและจราจร และเหตุการณ์ภูมิรัฐศาสตร์ เพื่อความปลอดภัยของท่านเมื่อใช้งานโปรแกรมบอกเส้นทาง turn-by-turn โปรดให้ความสนใจกับสัญลักษณ์ถนนที่มีการประกาศ และสภาพท้องถนนในเวลาปัจจุบัน และขับรถด้วยความปลอดภัยและกฎจราจร</p>
<p class="p2"><br></p>
<p class="p1">(ฉ) ในกรณีที่ท่านได้อัปโหลดเนื้อหาใดๆ ผ่านการใช้บริการ ท่านรับรองว่าท่านเป็นเจ้าของสิทธิ หรือมีอำนาจ หรือได้รับอนุญาตตามกฎหมายให้อัปโหลด เนื้อหาดังกล่าวและเนื้อหาอื่นใดที่มิได้เป็นการละเมิดข้อกำหนดใดที่ใช้บังคับกับการบริการ ท่านตกลงว่า บริการมีเนื้อหา สารสนเทศ และข้อมูลอันเป็นทรัพยสิทธิ ซึ่ง Apple เจ้าของเว็บไซต์ และ/หรือผู้ให้ใช้สิทธิ์ของ Apple เป็นเจ้าของ และได้รับการคุ้มครองโดยกฎหมายทรัพย์สินทางปัญญาและกฎหมายอื่นๆ ซึ่งรวมถึงโดยไม่จำกัดเฉพาะลิขสิทธิ์ และท่านตกลงว่าจะไม่ใช้เนื้อหา สารสนเทศ หรือข้อมูลอันเป็นทรัพยสิทธิ นอกเหนือไปจากวัตถุประสงค์เพื่อการใช้บริการที่ได้รับอนุญาตแล้ว หรือการใช้งานในลักษณะที่ไม่ได้เป็นไปตามที่ระบุไว้ในข้อกำหนดของการใช้สิทธิ์ฉบับนี้ หรือที่ละเมิดสิทธิในทรัพย์สินทางปัญญาของผู้อื่นหรือของ Apple การบริการส่วนใดๆ จะทำซ้ำในรูปแบบใดหรือโดยวิธีใดไม่ได้ ท่านตกลงที่จะไม่แก้ไข ให้เช่า ให้ยืม ขาย จำหน่าย หรือสร้างงานที่เป็นอนุพันธุ์โดยอาศัยการบริการในลักษณะใดๆ และท่านจะไม่ใช้ประโยชน์ในทางที่ไม่ได้รับอนุญาตใดๆ ก็ตาม ซึ่งรวมถึงโดยไม่จำกัดเฉพาะการใช้บริการเพื่อส่งไวรัสของคอมพิวเตอร์ เวอร์ม ม้าโทรจัน หรือมัลแวร์ หรือโดยการเจาะเข้าไป หรือเพิ่มภาระให้แก่ความสามารถของเครือข่าย ท่านตกลงยินยอมต่อไปที่จะไม่ใช้บริการในลักษณะใดๆ เพื่อลวนลาม ทำร้าย ติดตาม ข่มขู่ ดูหมิ่น หรือละเมิดหรือฝ่าฝืนโดยประการอื่นซึ่งสิทธิของบุคคลอื่นใด และตกลงว่า Apple ไม่รับผิดชอบในทางใดๆ สำหรับการใช้ใดๆ ดังกล่าวโดยท่าน หรือสำหรับข้อความหรือการส่งข้อความอันเป็นการลวนลาม การข่มขู่ การดูหมิ่น น่ารังเกียจ ละเมิดสิทธิ หรือผิดกฎหมาย ซึ่งท่านอาจได้รับเนื่องจากการใช้บริการใดๆ</p>
<p class="p2"><br></p>
<p class="p1">(ช) นอกจากนั้น การบริการและข้อมูลของบุคคลภายนอกซึ่งอาจเข้าถึงได้จาก เชื่อมต่อไปยัง หรือแสดงอยู่บน อุปกรณ์ iOS<span class="Apple-converted-space">  </span>มิได้มีการจัดทำไว้ในทุกภาษาหรือมีอยู่ทุกประเทศ หรือทุกภูมิภาค <span class="Apple-converted-space">  </span>Apple ไม่แสดงข้อความจริงว่าบริการและข้อมูลดังกล่าวมีความเหมาะสม หรือมีไว้เพื่อการใช้เฉพาะพื้นที่ใดๆ เท่าที่ท่านเลือกใช้ หรือเข้าถึงบริการหรือและข้อมูลดังกล่าว ท่านทำเช่นนั้นด้วยการริเริ่มของท่านเอง และท่านจะต้องรับผิดชอบในการปฏิบัติตามกฎหมายใดๆ ที่ใช้บังคับ ซึ่งรวมถึงโดยไม่จำกัดเฉพาะกฎหมายท้องถิ่นที่ใช้บังคับ<span class="Apple-converted-space">  </span>Apple และผู้ให้ใช้สิทธิ์ของตนสงวนสิทธิ์ที่จะเปลี่ยน ระงับ ย้ายออก หรือทำให้เข้าถึงบริการใดๆ ไม่ได้ ณ เวลาใดๆ ก็ได้ โดยไม่ต้องแจ้งให้ทราบ ไม่ว่าในกรณีใดๆ<span class="Apple-converted-space">  </span>Apple จะไม่รับผิดต่อการย้ายออก หรือการทำให้เข้าบริการดังกล่าวใดๆ ไม่ได้<span class="Apple-converted-space">  </span>Apple ยังอาจจำกัดการใช้หรือการเข้าถึงบริการบางอย่างอีกด้วย ในกรณีใดๆ โดยไม่ต้องแจ้งให้ทราบหรือโดยไม่มีความผิด</p>
<p class="p2"><br></p>
<p class="p1"><span class="s1">6. การสิ้นสุด<span class="Apple-converted-space"> </span></span> การให้ใช้สิทธิ์นี้มีผลบังคับไปจนกว่าจะได้มีการยกเลิก สิทธิของท่านตามการให้ใช้สิทธิ์นี้จะสิ้นสุดลงโดยอัตโนมัติหรือสิ้นผลแต่โดยประการอื่นโดย Apple ไม่ต้องแจ้งให้ทราบ หากท่านไม่สามารถปฏิบัติตามข้อกำหนดของการให้ใช้สิทธิ์นี้ได้ เมื่อยกเลิกการให้ใช้สิทธิ์แล้ว ท่านจะต้องหยุดใช้ซอฟต์แวร์ iOS ทั้งหมด การให้ใช้สิทธิ์นี้ในข้อ 4 5 6 7 8 9 12 และ 12 13 ให้มีผลใช้บังคับต่อไปภายหลังการให้ใช้สิทธิ์นี้สิ้นสุดลง</p>
<p class="p2"><br></p>
<p class="p1"><span class="s1">7. การปฏิเสธการรับประกัน</span></p>
<p class="p1">7.1 <span class="Apple-converted-space">    </span>หากท่านเป็นลูกค้าผู้บริโภค (ผู้ใช้ซอฟต์แวร์ iOS นอกจากการค้า ธุรกิจ และอาชีพของท่าน) ท่านอาจมีสิทธิ์ตามกฎหมายในประเทศถิ่นที่อยู่ของท่าน ซึ่งห้ามมิให้นำข้อจำกัดดังต่อไปนี้มาใช้กับท่าน และที่ใดที่ห้าม ก็จะไม่นำข้อจำกัดนี้มาใช้กับท่าน ท่านควรติดต่อหน่วยงานให้คำแนะนำผู้บริโภคภายในประเทศเพื่อดูสิทธิเพิ่มเติม</p>
<p class="p2"><br></p>
<p class="p1">7.2 <span class="Apple-converted-space">   </span><span class="s1"> ท่านยอมรับและตกลงอย่างชัดแจ้งว่า เท่าที่กฎหมายที่เกี่ยวข้องจะอนุญาต การใช้ซอฟต์แวร์ iOS และบริการใดๆ ที่กระทำขึ้นโดยหรือเข้าถึงทางซอฟต์แวร์ iOS เป็นความเสี่ยงของท่านแต่เพียงฝ่ายเดียว และความเสี่ยงทั้งหมดเกี่ยวกับคุณภาพที่พึงพอใจ การทำงาน ความถูกต้องและความพยายามอยู่ที่ท่าน<span class="Apple-converted-space"> </span></span></p>
<p class="p2"><br></p>
<p class="p1">7.3 <span class="Apple-converted-space">   </span><span class="s1"> เท่าที่ที่กฎมายที่ใช้บังคับจะอนุญาตให้กระทำได้ ซอฟต์แวร์ iOS และการบริการ ถูกจัดทำขึ้น “ตามสภาพ”และ “ตามที่มี” พร้อมกับข้อบกพร่องทั้งหมด และปราศจากการรับประกันทุกประเภท และโดยข้อนี้<span class="Apple-converted-space">  </span>Apple และผู้ให้ใช้สิทธิ์ของ Apple<span class="Apple-converted-space">  </span>(รวมเรียกว่า “ Apple ” เพื่อวัตถุประสงค์ของข้อ 7 และข้อ 8) ขอปฏิเสธการรับประกันและเงื่อนไขทั้งหมดในส่วนที่เกี่ยวกับซอฟต์แวร์ iOS และบริการ ไม่ว่าโดยชัดแจ้ง โดยปริยาย หรือตามกฎหมาย ซึ่งรวมถึงโดยไม่จำกัดเฉพาะการรับประกันโดยปริยาย และ/หรือสภาพที่เหมาะสมแก่การวางตลาด คุณภาพที่น่าพึงพอใจ ความเหมาะกับวัตถุประสงค์เฉพาะอย่าง ความถูกต้อง การใช้โดยสงบ และการไม่ละเมิดสิทธิของบุคคลภายนอก</span></p>
<p class="p2"><br></p>
<p class="p1">7.4 <span class="Apple-converted-space">    </span><span class="s1">Apple ไม่รับประกันการปราศจากการรบกวนการใช้ซอฟต์แวร์ iOS และการบริการของท่าน และไม่รับประกันว่าฟังก์ชั่นที่มีอยู่ในหรือบริการที่ให้หรือที่จัดทำโดยซอฟต์แวร์ iOS จะตอบสนองความต้องการของท่านได้ หรือปฏิบัติการของซอฟต์แวร์ iOS หรือบริการจะไม่ถูกขัดขวาง หรือไม่มีข้อผิดพลาด หรือบริการใดจะยังคงมีการให้บริการอยู่ต่อไป หรือข้อชำรุดบกพร่องของซอฟต์แวร์ iOS หรือบริการจะได้รับการแก้ไข หรือว่าซอฟต์แวร์ iOS จะเข้ากันได้หรือทำงานร่วมกันได้กับซอฟต์แวร์ แอพพลิเคชั่น หรือการบริการของบุคคลภายนอกใดๆ การติดตั้งซอฟต์แวร์นี้อาจกระทบความสามารถในการใช้ของแอพพลิเคชั่นหรือซอฟต์แวร์ของบุคคลภายนอกหรือบริการของบุคคลภายนอก</span></p>
<p class="p2"><br></p>
<p class="p1">7.5 <span class="Apple-converted-space">    </span><span class="s1">ท่านยอมรับต่อไปว่า ซอฟต์แวร์ iOS และการบริการมิได้มุ่งหมายหรือเหมาะสำหรับใช้ในสถานการณ์หรือสภาพแวดล้อมต่างๆ ที่ความล้มเหลว ความล่าช้า ความผิดพลาด หรือความไม่ถูกต้องในเนื้อหา ข้อมูล หรือสารสนเทศที่จัดให้โดยซอฟต์แวร์ iOS หรือบริการ อาจจะนำไปสู่การเสียชีวิต ความเสียหายส่วนบุคคล หรือความเสียหายทางกายภาพหรือสภาพแวดล้อมอย่างร้ายแรง ซึ่งรวมถึงโดยไม่จำกัดเฉพาะการปฏิบัติการของโรงงานนิวเคลียร์ การนำทางการบินของเครื่องบิน หรือระบบสื่อสารต่างๆ<span class="Apple-converted-space">  </span>การควบคุมการจราจรทางอากาศ ระบบสนับสนุนชีวิต และระบบอาวุธ</span><span class="Apple-converted-space"> </span></p>
<p class="p2"><br></p>
<p class="p1">7.6 <span class="Apple-converted-space">    </span><span class="s1">สารสนเทศหรือคำแนะนำ ที่ทำด้วยวาจาหรือเป็นลายลักษณ์อักษร ที่ Apple หรือผู้แทนที่ได้รับอนุญาตได้ให้ไว้ ไม่ก่อให้เกิดการรับประกันแต่อย่างใด หากพิสูจน์ได้ว่าซอฟแวร์ iOS หรือบริการชำรุดบกพร่อง ท่านเป็นผู้จ่ายค่าใช้จ่ายที่จำเป็นทั้งหมดในการบริการ การซ่อมแซม หรือการแก้ไข ในบางเขตปกครอง<span class="Apple-converted-space">  </span>ไม่อนุญาตให้ยกเว้นการรับประกันโดยปริยาย หรือการจำกัดการบังคับใช้สิทธิตามกฎหมายของผู้บริโภค ดังนั้น การยกเว้นและการจำกัดข้างต้นจะไม่นำมาใช้กับท่าน</span></p>
<p class="p2"><br></p>
<p class="p1"><span class="s1">8. การจำกัดความรับผิด<span class="Apple-converted-space"> </span></span> <span class="s1">เท่าที่กฎหมายที่เกี่ยวข้องมิได้ห้ามไว้ ไม่ว่ากรณีใดๆ Apple จะไม่รับผิดต่อการบาดเจ็บของบุคคล หรือความเสียหายที่เกี่ยวเนื่อง พิเศษ ทางอ้อม หรือที่มิได้เกิดโดยตรงแต่เกิดต่อเนื่องจากผลของการกระทำใดๆ ก็ตาม<span class="Apple-converted-space">  </span>ซึ่งรวมถึงแต่ไม่จำกัดเฉพาะค่าเสียหายสำหรับการสูญเสียกำไร ความผิดเพี้ยนหรือการสูญหายของข้อมูล การส่งหรือรับข้อมูลใดๆ ไม่ได้ การหยุดชะงักของธุรกิจ หรือค่าเสียหายหรือความเสียหายทางการค้าอื่นใดที่เกิดจากหรือเกี่ยวกับการใช้หรือไม่สามารถจะใช้ซอฟแวร์ iOS<span class="Apple-converted-space">  </span>และบริการ หรือซอฟแวร์และแอพพลิเคชันของบุคคลภายนอกใดๆ ร่วมกับซอฟแวร์ หรือบริการของ iOS ไม่ว่าจะเกิดจากอะไรก็ตาม โดยไม่คำนึงทฤษฎีการรับผิด (สัญญา ละเมิด หรือโดยประการอื่น) และถึงแม้ Apple จะได้รับการแจ้งถึงความเป็นไปได้ของความเสียหายดังกล่าวก็ตาม เขตปกครองบางเขตไม่อนุญาตให้จำกัดความรับผิดสำหรับการเจ็บของบุคคล หรือความเสียหายที่เกี่ยวเนื่อง หรือที่มิได้เกิดโดยตรงแต่เกิดต่อเนื่องจากผลของการกระทำ ดังนั้น การจำกัดนี้อาจไม่นำมาใช้กับท่าน </span>ไม่ว่ากรณีใดๆ ความรับผิดทั้งหมดของ Apple ต่อท่านสำหรับค่าเสียหายทั้งหมด(นอกเหนือจากที่กฎหมายอาจกำหนดไว้ ในกรณีเกี่ยวกับการบาดเจ็บของบุคคล) เกินจำนวนสองร้อยห้าสิบ (250) เหรียญสหรัฐ ข้อจำกัดข้างต้นยังจะนำมาใช้ถึงแม้การแก้ไขเยียวยาที่ระบุไว้ข้างต้นจะไม่เป็นไปตามวัตถุประสงค์ที่สำคัญ</p>
<p class="p2"><br></p>
<p class="p1"><span class="s1">9. หนังสือรับรองดิจิตอล<span class="Apple-converted-space"> </span></span> ซอฟต์แวร์ iOS มีฟังก์ชันทำงานที่ทำให้รับหนังสือรับรองที่เป็นรูปดิจิตอลได้ ไม่ว่าจะออกให้โดย Apple หรือโดยบุคคลภายนอก <span class="s1">ท่านเป็นผู้รับผิดชอบแต่เพียงผู้เดียวในการตัดสินว่าจะใช้หนังสือรับรองหรือไม่ ไม่ว่าจะออกโดย Apple หรือบุคคลภายนอก การใช้หนังสือรับรองดิจิตอลเป็นความเสี่ยงของท่านแต่เพียงฝ่ายเดียว<span class="Apple-converted-space">  </span>เท่าที่กฎหมายที่เกี่ยวข้องอนุญาตให้ทำได้ Apple ไม่รับประกันหรือรับรอง ไม่ว่าโดยชัดแจ้งหรือโดยปริยาย เกี่ยวกับความเหมาะสมที่จะวางตลาดได้ หรือความเหมาะสำหรับวัตถุประสงค์เฉพาะใดๆ ความถูกต้อง ความปลอดภัย หรือการไม่ละเมิดสิทธิ์ของบุคคลภายนอกในส่วนที่เกี่ยวกับหนังสือรับรองดิจิตอล<span class="Apple-converted-space"> </span></span></p>
<p class="p2"><br></p>
<p class="p1"><span class="s1">10. การควบคุมการส่งออก</span><span class="Apple-converted-space">  </span>ท่านจะใช้หรือส่งออกโดยประการอื่นหรือส่งออกไปอีกซึ่งซอฟต์แวร์ iOS ไม่ได้ เว้นแต่จะได้รับอนุญาตโดยกฎหมายสหรัฐ และกฎหมายของเขตปกครองที่ท่านได้ซอฟแวร์ iOS มา ทั้งนี้โดยเจาะจงแต่ไม่จำกัดเฉพาะซอฟต์แวร์ iOS จะส่งออกหรือส่งออกกลับไปยัง (ก) ประเทศใดๆ ที่สหรัฐอเมริกาสั่งห้ามส่งไป หรือ (ข) บุคคลใดๆ ที่อยู่ในรายชื่อผู้มีสัญชาติซึ่งถูกระบุไว้เป็นพิเศษของกระทรวงการคลังของสหรัฐ หรือรายชื่อของบุคคลหรือองค์กรที่ถูกปฏิเสธโดยกระทรวงพาณิชย์ของสหรัฐ โดยการใช้ซอฟต์แวร์ iOS<span class="Apple-converted-space">  </span>ท่านแสดงข้อความจริงและรับรองว่า ท่านไม่ประจำอยู่ในประเทศดังกล่าวใดๆ หรือมีชื่อปรากฏในรายชื่อดังกล่าวใดๆ ท่านยังตกลงด้วยว่า ท่านจะไม่ใช้ซอฟต์แวร์ iOS เพื่อวัตถุประสงค์ใดๆ ที่กฎหมายสหรัฐห้ามไว้<span class="Apple-converted-space">  </span>ซึ่งรวมถึงโดยไม่จำกัดเฉพาะการพัฒนา การออกแบบ การทำ หรือการผลิตขีปนาวุธ อาวุธนิวเคลียร์ อาวุธเคมี หรืออาวุธชีวภาพ</p>
<p class="p2"><br></p>
<p class="p1"><span class="s1">11. ผู้ใช้สุดท้ายที่เป็นรัฐบาล</span><span class="Apple-converted-space">  </span>ซอฟต์แวร์ iOS และเอกสารที่เกี่ยวข้อง เป็น “สิ่งของรายการทางการค้า” ตามคำที่กำหนดไว้ใน 48 C.F.R. 2.101 อันประกอบด้วย “ซอฟต์แวร์คอมพิวเตอร์ทางการค้า” และ “เอกสารซอฟต์แวร์คอมพิวเตอร์ทางการค้า” ตามที่ใช้ใน 48 C.F.R. §12.212 หรือ 48 C.F.R. §227.7202 ตามแต่กรณี โดยสอดคล้องกับ 48 C.F.R. §12.212 หรือ 48 C.F.R. §227.7202-1 ถึง §227.7202-4 ซอฟต์แวร์คอมพิวเตอร์ทางการค้า และเอกสารซอฟต์แวร์คอมพิวเตอร์ทางการค้านั้น ได้ให้ใช้สิทธิ์ใช้แก่ผู้ใช้ที่เป็นรัฐบาลสหรัฐ (ก) เฉพาะที่เป็นสิ่งของทางการค้า และ (ข) พร้อมกับเฉพาะสิทธิ์ที่ให้แก่ผู้ใช้สุดท้ายรายอื่นตามข้อกำหนดและเงื่อนไขในสัญญานี้ สิทธิ์ที่ไม่ได้เผยแพร่ถูกสงวนไว้ตามกฎหมายลิขสิทธิ์สหรัฐ</p>
<p class="p2"><br></p>
<p class="p1"><span class="s1">12. กฎหมายที่ใช้บังคับ และการแยกจากกันได้<span class="Apple-converted-space"> </span></span> การให้ใช้สิทธิ์นี้ให้ใช้บังคับและตีความตามกฎหมายของรัฐแคลิฟอร์เนีย โดยไม่คำนึงถึงหลักการว่าด้วยการขัดกันแห่งกฎหมาย การให้ใช้สิทธิ์นี้มิให้ใช้บังคับตามอนุสัญญาของสหประชาชาติว่าด้วยการขายสินค้าระหว่างประเทศ ซึ่งได้ถูกยกเว้นไว้โดยชัดแจ้ง หากท่านเป็นผู้บริโภคซึ่งอยู่ในสหราชอาณาจักร การให้ใช้สิทธิ์นี้จะอยู่ภายใต้บังคับกฎหมายของเขตอำนาจในถิ่นที่อยู่ของท่าน หากศาลที่มีอำนาจใดพบข้อความหรือส่วนใดๆ ของการให้ใช้สิทธิ์ว่าไม่สามารถใช้บังคับได้ ส่วนที่เหลือของการให้ใช้สิทธิ์นี้ยังคงใช้มีผลบังคับโดยสมบูรณ์ต่อไป</p>
<p class="p2"><br></p>
<p class="p1"><span class="s1">13. สัญญาอันบริบูรณ์ ภาษาที่ใช้บังคับ<span class="Apple-converted-space"> </span></span> การให้ใช้สิทธิ์นี้ เป็นสัญญาอันบริบูรณ์ระหว่างท่านกับ Apple ในส่วนที่เกี่ยวกับการใช้ซอฟต์แวร์ iOS และให้แทนที่ความเข้าใจที่มีอยู่ก่อนหรือที่มีขึ้นพร้อมกันทั้งหมดเกี่ยวกับเรื่องดังกล่าว การแก้ไขหรือเปลี่ยนแปลงสัญญานี้จะไม่มีผลผูกพัน เว้นแต่จะได้ทำเป็นลายลักษณ์อักษรและลงลายมือชื่อโดย Apple<span class="Apple-converted-space">  </span>คำแปลของการให้ใช้สิทธิ์จัดทำขึ้นตามความต้องการของท้องถิ่น และหากมีข้อพิพาทระหว่างฉบับภาษาอังกฤษกับฉบับที่มิใช่ภาษาอังกฤษ ให้ใช้ฉบับภาษาอังกฤษของการให้ใช้สิทธิ์นี้บังคับเท่าที่กฎหมายท้องถิ่นในประเทศของท่านมิได้ห้ามไว้</p>
<p class="p2"><br></p>
<p class="p1"><span class="s1">14. การยอมรับบุคคลภายนอก</span><span class="Apple-converted-space">  </span>ส่วนต่างๆ ของซอฟต์แวร์ iOS อาจใช้ หรือมีซอฟต์แวร์ของบุคคลภายนอกและงานอันมีลิขสิทธิ์อื่นๆ อยู่ด้วย การยอมรับ ข้อกำหนดในการให้ใช้สิทธิ์ และการปฏิเสธความรับผิดสำหรับข้อมูลดังกล่าว มีอยู่ในเอกสารอิเล็กทรอนิกส์สำหรับซอฟต์แวร์ iOS และการใช้ข้อมูลดังกล่าวของท่านให้เป็นไปตามข้อกำหนดของส่วนต่างๆ ที่เกี่ยวข้อง<span class="Apple-converted-space">  </span>การใช้บริการ Google Safe Browsing Service อยู่ภายใต้บังคับข้อกำหนดบริการของ Google (<a href="http://www.google.com/terms_of_service.html">http://www.google.com/terms_of_service.html</a>) และนโยบายรักษาข้อมูลส่วนบุคคล (<a href="http://www.google.com/privacypolicy.html">http://www.google.com/privacypolicy.html</a>)</p>
<p class="p2"><br></p>
<p class="p1"><span class="s1">15. การใช้ MPEG-4; การแจ้ง H.264 AVC<span class="Apple-converted-space"> </span></span></p>
<p class="p1">(ก) ซอฟต์แวร์ iOS มีฟังก์ชั่นการทำงานเข้ารหัสและ/หรือถอดรหัส MPEG-4 โดยได้รับสิทธิ์ภายใต้การให้ใช้สิทธิ์ชุดสิทธิบัตรภาพ MPEG-4 (MPEG-4 Visual Patent Portfolio License) สำหรับการใช้ส่วนบุคคลและมิใช่เพื่อการค้าของผู้ใช้ เพื่อ (1) เข้ารหัสวีดิทัศน์ตามมาตรฐานภาพ MPEG-4 (วีดิทัศน์ MPEG-4) และ/หรือ (2) ถอดรหัสวีดิทัศน์ MPEG-4 ซึ่งเข้ารหัสโดยผู้ใช้ที่ทำกิจกรรมส่วนบุคคล และที่มิใช่เพื่อการค้า และ/หรือที่ได้จากผู้ให้บริการวีดิทัศน์ที่ให้ใช้สิทธิ์โดย MPEG LA ในการให้บริการวีดิทัศน์ MPEG-4 จะไม่มีการให้ใช้สิทธิ์หรือให้สิทธิ์โดยปริยายสำหรับการใช้อื่นใด ข้อมูลเพิ่มเติม รวมทั้งที่เกี่ยวกับการใช้เพื่อส่งเสริมการขาย การใช้ภายใน และการใช้เพื่อการค้า และการให้ใช้สิทธิ์อาจหาได้จาก MPEG LA, LLC โปรดดูที่ <a href="http://www.mpegla.com">http://www.mpegla.com</a></p>
<p class="p2"><br></p>
<p class="p1">(ข) ซอฟต์แวร์ iOS มีฟังก์ชั่นทำการเข้ารหัส และ/หรือถอดรหัสเอวีซี การใช้ H.264 AVC ในทางการค้า จะต้องได้รับสิทธิ์เพิ่มเติม และใช้ข้อกำหนดต่อไปนี้บังคับ: <span class="s1">ฟังก์ชั่นทำงานของเอวีซีในซอฟต์แวร์ iOS ได้รับสิทธิ์ในที่นี้เพื่อใช้ส่วนบุคคลและมิใช่เพื่อการค้าของผู้ใช้ เพื่อ (1) เข้ารหัสวีดิทัศน์ตามมาตรฐานเอวีซี (“วีดิทัศน์เอวีซี”) และ/หรือ (2) การถอดรหัสวีดิทัศน์เอวีซี ที่ถูกเข้ารหัสโดยผู้ใช้ที่เกี่ยวข้องกับกิจกรรมส่วนบุคคลและมิใช่เพื่อการค้า และ/หรือวีดิทัศน์เอวีซีที่ได้รับจากผู้ให้บริการวีดิทัศน์ ที่ได้รับสิทธิ์ในการให้บริการวีดิทัศน์ สารสนเทศเกี่ยวกับการใช้และการให้ใช้สิทธิ์อื่นๆ อาจหาได้จาก MPEG LA L.L.C. โปรดดูที่ <a href="HTTP://WWW.MPEGLA.COM">HTTP://WWW.MPEGLA.COM</a><span class="Apple-converted-space"> </span></span></p>
<p class="p2"><br></p>
<p class="p1"><span class="s1">16. ข้อจำกัดบริการการค้นหาของ Yahoo</span><span class="Apple-converted-space">  </span>การบริการการค้นหาของ Yahoo ผ่านซาฟารีได้รับสิทธิ์ให้ใช้ในประเทศและภูมิภาคดังต่อไปนี้: อาร์เจนตินา อารูบา ออสเตรเลีย ออสเตรีย บาร์เบโดส เบลเยียม เบอร์มิวดา บราซิล บัลแกเรีย แคนาดา หมู่เกาะเคย์แมน ชิลี จีน โคลัมเบีย ไซปรัส สาธารณรัฐเช็ก เดนมาร์ก สาธารณรัฐโดมินิกัน<span class="Apple-converted-space">  </span>เอกวาดอร์ เอลซัลวาดอร์ ฟินแลนด์ ฝรั่งเศส เยอรมัน กรีซ เกรเนดา กัวเตมาลา ฮ่องกง ฮังการี ไอซ์แลนด์ อินเดีย อินโดนีเซีย ไอร์แลนด์ อิตาลี จาเมกา ญี่ปุ่น ลัตเวีย ลิทัวเนีย ลักเซมเบิร์ก มาเลเซีย มอลตา เม็กซิโก เนเธอร์แลนด์ นิวซีแลนด์ นิการากัว นอร์เวย์ ปานามา เปรู ฟิลิปปินส์ โปแลนด์ โปรตุเกส เปอร์โตริโก โรมาเนีย สิงคโปร์ สโลวัก สโลวีเนีย เกาหลีใต้ สเปน เซนต์ลูเซีย เซนต์วินเซนต์ สวีเดน สวิตเซอร์แลนด์ ไต้หวัน ไทย บาฮามาส ตรินิแดดและโตเบโก ตุรกี สหราชอาณาจักร อุรุกวัย สหรัฐ และเวเนซุเอลา<span class="Apple-converted-space"> </span></p>
<p class="p2"><span class="s1"></span><br></p>
<p class="p1"><span class="s1">17. คำบอกกล่าวเกี่ยวกับไมโครซอฟท์ เอกซ์เชนจ์ (Microsoft Exchange)</span><span class="Apple-converted-space">  </span>การตั้งค่าสำหรับ Microsoft Exchange Mail ในซอฟต์แวร์ iOS เป็นการให้อนุญาตเฉพาะเพื่อการอัพเดทข้อมูลแบบโอเวอร์ดิแอร์ (over-the-air synchronization) ของข้อมูลต่างๆ เช่น อีเมล (Email) ข้อมูลติดต่อ (Contact) ปฏิทิน (Calendar)<span class="Apple-converted-space">  </span>และข้อมูลจัดระบบงาน (Task) ระหว่าง iOS ของท่านกับเซิร์ฟเวอร์ของ Microsoft Exchange หรือซอฟต์แวร์เซิร์ฟเวอร์อื่นที่ Microsoft อนุญาตให้ใช้เพื่อปฏิบัติตามขั้นตอนวิธีการ (protocol) ของ Microsoft Exchange ActiveSync เท่านั้น</p>
<p class="p2"><br></p>
<p class="p1">EA0930</p>
<p class="p1">แก้ไข 10/08/2012</p>
<p class="p1">--------------------------------------------------------------------</p>
<p class="p1"><span class="s1">การแจ้งให้ทราบจาก Apple<span class="Apple-converted-space"> </span></span></p>
<p class="p1">หาก Apple ต้องการติดต่อท่านเกี่ยวกับผลิตภัณฑ์หรือบัญชีผู้ใช้ ท่านยินยอมที่จะรับหนังสือแจ้งโดยทางอีเมล ท่านตกลงว่าหนังสือแจ้งดังกล่าวใดๆ ที่ส่งให้ท่านทางอิเล็กทรอนิกส์ ถือว่าได้ปฏิบัติตามข้อกำหนดว่าด้วยการสื่อสารซึ่งถูกต้องตามกฎหมายใดๆ แล้ว</p>
</body>
</html>
