<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="1404.47">
  <style type="text/css">
    p.p1 {margin: 0.0px 0.0px 0.0px 0.0px; font-size: 10.0px; font-family: -apple-system, HelveticaNeue, LucidaGrande}
    p.p2 {margin: 0.0px 0.0px 0.0px 0.0px; font-size: 10.0px; font-family: -apple-system, HelveticaNeue, LucidaGrande; min-height: 12.0px}
    span.s1 {text-decoration: underline}
  </style>
</head>
<body>
<p class="p1"><b>SLOVENSKY</b></p>
<p class="p2"><b></b><br></p>
<p class="p1"><b>UPOZORNENIE: POUŽÍVANÍM VÁŠHO iPADU, iPHONU ALEBO iPODU TOUCH (</b>„<b>iOS ZARIADENIE</b>“<b>) SA ZAVÄZUJETE DODRŽIAVAŤ NASLEDOVNÉ ZMLUVNÉ PODMIENKY:</b></p>
<p class="p2"><b></b><br></p>
<p class="p1"><b>A. <span class="Apple-converted-space">  </span>APPLE iOS SOFTVÉROVÁ LICENČNÁ ZMLUVA</b></p>
<p class="p1"><b>B. <span class="Apple-converted-space">  </span>DODATOČNÉ ZMLUVNÉ PODMIENKY PRE FUNKCIU APPLE PAY</b></p>
<p class="p1"><b>C. <span class="Apple-converted-space">  </span>OZNAMY SPOLOČNOSTI APPLE</b></p>
<p class="p2"><b></b><br></p>
<p class="p1"><b>APPLE INC.<span class="Apple-converted-space"> </span></b></p>
<p class="p1"><b>APPLE iOS SOFTVÉROVÁ LICENČNÁ ZMLUVA</b></p>
<p class="p1"><b>Licenčná zmluva koncového používateľa</b></p>
<p class="p2"><b></b><br></p>
<p class="p1"><b>PROSÍM POZORNE SI PREČÍTAJTE TÚTO SOFTVÉROVÚ LICENČNÚ ZMLUVU (</b>„<b>LICENCIU</b>“<b>) PREDTÝM, AKO ZAČNETE POUŽÍVAŤ VAŠE iOS ZARIADENIE, ALEBO NAŇ SŤAHOVAŤ SOFTVÉROVÉ AKTUALIZÁCIE, NA KTORÉ SA TÁTO LICENCIA TIEŽ VZŤAHUJE. POUŽÍVANÍM iOS ZARIADENIA ALEBO SŤAHOVANÍM SOFTVÉROVÝCH AKTUALIZÁCIÍ VYJADRUJETE SÚHLAS S PODMIENKAMI UVEDENÝMI V TEJTO LICENCII. POKIAĽ NESÚHLASÍTE S PODMIENKAMI UVEDENÝMI V TEJTO LICENCII, NEPOUŽÍVAJTE iOS ZARIADENIE ANI NESŤAHUJTE SOFTVÉROVÉ AKTUALIZÁCIE.<span class="Apple-converted-space"> </span></b></p>
<p class="p2"><b></b><br></p>
<p class="p1"><b>AK STE SI NEDÁVNO ZAKÚPILI iOS ZARIADENIE A NESÚHLASÍTE S PODMIENKAMI UVEDENÝMI V TEJTO LICENCII, MALI BY STE iOS ZARIADENIE VRÁTIŤ DO NAJBLIŽŠIEHO APPLE STORU ALEBO AUTORIZOVANÉMU DISTRIBÚTOROVI, U KTORÉHO STE iOS ZARIADENIE KÚPILI, KDE VÁM BUDÚ VRÁTENÉ PENIAZE V SÚLADE S PRAVIDLAMI APPLE TÝKAJÚCIMI SA VRÁTENIA VÝROBKOV. TIETO PRAVIDLÁ NÁJDETE NA ADRESE </b><a href="http://www.apple.com/legal/sales_policies/"><b>http://www.apple.com/legal/sales_policies/</b></a><b>.</b></p>
<p class="p2"><b></b><br></p>
<p class="p1"><b>1. Všeobecné podmienky.</b><span class="Apple-converted-space"> </span></p>
<p class="p1">(a) Softvér (vrátane kódu Boot ROM, vstavaného softvéru a softvéru tretích strán), dokumentácia, rozhrania, obsah, písma a akékoľvek dáta dodávané s iOS zariadením („Pôvodný iOS softvér“) vrátane vylepšení jednotlivých funkcií, softvérových aktualizácií alebo softvéru na obnovenie systému poskytovaného spoločnosťou Apple („Softvérové aktualizácie iOS“), či už v ROM pamäti alebo na iných nosičoch v akejkoľvek podobe (Pôvodný iOS softvér a Softvérové aktualizácie iOS sa súhrnne označujú ako „iOS softvér“), sú vám licencované, nie predané spoločnosťou Apple Inc. („Apple“) len na použitie v súlade s podmienkami uvedenými v tejto Licencii. Apple a jeho udeľovatelia licencií si ponechávajú vlastníctvo samotného iOS softvéru a vyhradzujú si všetky práva, ktoré vám výslovne neboli udelené. Súhlasíte s tým, že podmienky tejto Licencie sa budú vzťahovať na akúkoľvek aplikáciu od spoločnosti Apple, ktorá môže byť predinštalovaná na vašom iOS zariadení, okrem prípadov, keď má daná aplikácia vlastnú licenciu. V týchto prípadoch súhlasíte s licenčnými podmienkami danej aplikácie.</p>
<p class="p2"><br></p>
<p class="p1">(b) Spoločnosť Apple môže vydať ďalšie softvérové aktualizácie iOS pre vaše iOS zariadenie. Softvérové aktualizácie iOS, ak budú vydané, nemusia nevyhnutne obsahovať všetky existujúce softvérové funkcie, prípadne nové funkcie, ktoré Apple vydá pre novšie alebo iné modely iOS zariadení.  Podmienky uvedené v tejto licencii sa vzťahujú na akékoľvek softvérové aktualizácie iOS poskytnuté spoločnosťou Apple, ktoré nahradia alebo doplnia pôvodný iOS softvérový produkt, pokiaľ nie je k softvérovej aktualizácii iOS priložená osobitná licencia. V takom prípade podlieha používanie iOS softvéru tejto priloženej licencii.</p>
<p class="p2"><br></p>
<p class="p1"><b>2. Práva a obmedzenia vyplývajúce z tejto licencie.</b><span class="Apple-converted-space"> </span></p>
<p class="p1">(a) Podľa pravidiel a podmienok uvedených v tejto Licencii vám bola udelená obmedzená neexkluzívna licencia na používanie iOS softvéru na jednom iOS zariadení vyrobenom firmou Apple. S výnimkou prípadov uvedených v časti 2(b) a ak tak nie je uvedené osobitnej zmluve medzi vami a spoločnosťou Apple, neumožňuje táto licencia používanie iOS softvéru na viac ako jednom iOS zariadení značky Apple a šírenie alebo poskytovanie iOS softvéru prostredníctvom siete, na ktorej by mohol byť používaný viacerými zariadeniami naraz, je zakázané. Táto Licencia vás neoprávňuje využívať rozhrania patentované spoločnosťou Apple a iné intelektuálne duševné vlastníctvo pri navrhovaní, vývoji, výrobe, udeľovaní licencie alebo distribúcii zariadení a príslušenstva tretích strán alebo softvérových aplikácií tretích strán určených na používanie s iOS zariadeniami. Na niektoré tieto činnosti vás oprávňujú samostatné licencie poskytované spoločnosťou Apple. Pre viac informácií týkajúcich sa vývoja zariadení a príslušenstva tretích strán pre iOS zariadenia navštívte stránku <a href="https://developer.apple.com/programs/mfi/">https://developer.apple.com/programs/mfi/.</a> Pre viac informácií týkajúcich sa vývoja softvérových aplikácií pre iOS zariadenia navštívte stránku <a href="https://developer.apple.com">https://developer.apple.com</a>.</p>
<p class="p2"><br></p>
<p class="p1">(b) Podľa pravidiel a podmienok uvedených v tejto Licencii vám bola udelená obmedzená neexkluzívna licencia na sťahovanie Softvérových aktualizácií iOS, ktoré Apple poskytne pre váš model iOS zariadenia na aktualizáciu alebo obnovenie softvéru na akomkoľvek iOS zariadení, ktoré vlastníte, alebo je pod vašou správou. Táto Licencia vám neumožňuje aktualizovať alebo obnovovať iOS zariadenie, ktoré nevlastníte alebo nespravujete, a zakazuje šírenie a poskytovanie Softvérových aktualizácií iOS prostredníctvom siete, na ktorej by mohli byť používané naraz viacerými zariadeniami alebo počítačmi. Ak si do svojho počítača stiahnete Softvérovú aktualizáciu iOS, môžete si pre potreby zálohovania vytvoriť jednu kópiu Softvérovej aktualizácie iOS uloženú vo vašom počítači v čitateľnom formáte pod podmienkou, že táto kópia bude obsahovať všetky autorské práva alebo iné upozornenia týkajúce sa vlastníckych práv, ktoré obsahuje aj originál.<span class="Apple-converted-space"> </span></p>
<p class="p2"><br></p>
<p class="p1">(c) V rozsahu, v akom sú na vašom iOS zariadení v čase jeho zakúpenia predinštalované aplikácie od spoločnosti Apple z predajne App Store (“Predinštalované aplikácie”), sa budete musieť prihlásiť do predajne App Store a prepojiť tieto Predinštalované aplikácie so svojím účtom v predajni App Store, ak chcete tieto aplikácie používať na svojom iOS zariadení. Pri prepájaní jednej Predinštalovanej aplikácie so svojím účtom v predajni App Store súčasne automaticky prepojíte s účtom aj všetky ostatné Predinštalované aplikácie na svojom iOS zariadení. Ak sa rozhodnete prepojiť Predinštalované aplikácie so svojím účtom App Store, súhlasíte s tým, že spoločnosť Apple môže prenášať, zhromažďovať, udržiavať, spracovávať a používať Apple ID používané vaším účtom App Store a jedinečný hardvérový identifikátor získaný z vášho iOS zariadenia ako jedinečné identifikátory účtu za účelom overovania oprávnenosti vašich požiadaviek a poskytovania prístupu k Predinštalovaným aplikáciám prostredníctvom predajne App Store. Ak nechcete používať Predinštalované aplikácie, môžete ich zo svojho iOS zariadenia kedykoľvek vymazať.</p>
<p class="p2"><br></p>
<p class="p1">(d) Nesmiete a súhlasíte s tým, že nebudete a rovnako, že neumožníte iným osobám kopírovať (s výnimkou prípadov jednoznačne uvedených v tejto Licencii), dekompilovať, aplikovať reverzné inžinierstvo, rozoberať, pokúšať sa získať zdrojový kód, dekódovať, upravovať ani vytvárať diela odvodené z iOS softvéru alebo akýchkoľvek služieb poskytovaných iOS softvérom ani z akejkoľvek ich časti (s výnimkou a len v rozsahu, v akom je ľubovoľné vyššie uvedené obmedzenie zakázané príslušným právom alebo licenčnými podmienkami vzťahujúcimi sa na používanie open-source súčastí, ktoré môžu byť súčasťou iOS softvéru).</p>
<p class="p2"><br></p>
<p class="p1">(e) iOS softvér môže byť použitý na reprodukciu materiálov v prípade, že bude obmedzený na reprodukciu materiálov, ktoré nie sú chránené autorskými právami, materiálov, ktorých autorské práva vlastníte vy, alebo materiálov, ktoré ste oprávnený reprodukovať podľa zákona. Vlastnícke práva a práva na duševné vlastníctvo vzťahujúce sa na ľubovoľný obsah zobrazený, uložený alebo získaný prostredníctvom vášho iOS zariadenia sú majetkom príslušného vlastníka daného obsahu. Takýto obsah môže byť chránený autorským právom alebo ďalšími zákonmi a dohodami na ochranu duševného vlastníctva a jeho používanie môže podliehať podmienkam používania tretej strany, ktorá obsah poskytuje. Pokiaľ sa tu neuvádza inak, táto Licencia vám neudeľuje žiadne práva na používanie takého obsahu, ani nezaručuje, že vám takýto obsah bude naďalej dostupný.<span class="Apple-converted-space"> </span></p>
<p class="p2"><br></p>
<p class="p1">(f) Súhlasíte s tým, že budete používať iOS softvér a Služby (tak, ako sú definované v časti 5) v súlade so všetkými príslušnými zákonmi vrátane miestnych zákonov krajiny alebo oblasti, v ktorej bývate, alebo v ktorej sťahujete alebo používate iOS softvér a Služby. Funkcie iOS Softvéru a Služieb nemusia byť dostupné vo všetkých jazykoch alebo oblastiach, niektoré funkcie sa môžu líšiť podľa oblasti a niektoré môžu byť obmedzené alebo nedostupné u vášho poskytovateľa služby. Pre niektoré funkcie iOS Softvéru a Služieb sa vyžaduje pripojenie Wi-Fi alebo mobilné dátové pripojenie.</p>
<p class="p2"><br></p>
<p class="p1">(g) Na používanie predajne App Store sa vyžaduje jedinečná kombinácia užívateľského mena a hesla nazývaná Apple ID. Apple ID sa vyžaduje aj na prístup k aktualizáciám aplikácií a určitým funkciám iOS Softvéru a Služieb.</p>
<p class="p2"><br></p>
<p class="p1">(h) Beriete na vedomie, že množstvo funkcií, vstavaných aplikácií a Služieb iOS softvéru prenáša dáta, čo môže mať za následok zvýšenie poplatkov za prenos dát v mobilnej sieti, a že za takéto poplatky nesiete plnú zodpovednosť. Môžete si prezerať aplikácie a určiť, ktoré z nich majú povolenie používať mobilné dáta a v nastaveniach Mobilných dát si môžete zobraziť odhadované množstvo dát, ktoré spotrebovali dané aplikácie. Viac informácií nájdete v užívateľskej príručke vášho iOS zariadenia.</p>
<p class="p2"><br></p>
<p class="p1">(i) Ak sa rozhodnete povoliť automatické aktualizácie aplikácií, vaše iOS zariadenie bude u spoločnosti Apple pravidelne zisťovať dostupnosť aktualizácií aplikácií na vašom zariadení. V prípade, že sa zistí dostupná aktualizácia, automaticky sa stiahne do vášho zariadenia a nainštaluje sa. Automatické aktualizácie aplikácií môžete kedykoľvek úplne vypnúť tak, že prejdete na Nastavenia, klepnete na položku iTunes a App Store a v časti Automatické sťahovanie vypnete aktualizácie.</p>
<p class="p2"><br></p>
<p class="p1">(j) Používanie iOS zariadení môže za určitých okolností odvádzať vašu pozornosť a viesť k vzniku nebezpečných situácií (vyhýbajte sa napríklad písaniu textových správ počas vedenia vozidla alebo používaniu slúchadiel počas jazdy na bicykli). Používaním vášho iOS zariadenia súhlasíte s tým, že nesiete zodpovednosť za dodržiavanie pravidiel, ktoré zakazujú alebo obmedzujú používanie mobilných telefónov alebo slúchadiel (napríklad povinnosti používať hands-free sadu pri telefonovaní počas vedenia vozidla).</p>
<p class="p2"><br></p>
<p class="p1"><b>3. Presun práv.</b> Je zakázané prenajímať, požičiavať, predávať, nanovo distribuovať alebo licencovať iOS softvér. Môžete však raz a natrvalo presunúť všetky vaše licenčné práva na iOS softvér ďalšej strane v spojitosti s prevodom vlastníctva vášho iOS zariadenia za nasledujúcich podmienok: (a) prevod musí zahŕňať vaše iOS zariadenie a všetok iOS softvér, vrátane všetkých jeho častí, originálnych nosičov, tlačených materiálov a tejto Licencie; (b) neponecháte si žiadnu kópiu iOS softvéru, celkovú ani čiastočnú, vrátane kópií uložených na počítači alebo inom pamäťovom zariadení; (c) druhá strana, ktorá od vás získa iOS softvér, si prečíta a vyjadrí súhlas s podmienkami uvedenými v tejto Licencii.</p>
<p class="p2"><br></p>
<p class="p1"><b>4. Súhlas s použitím údajov. </b>Počas používania vášho iOS zariadenia je vaše telefónne číslo a určité jedinečné identifikátory vášho iOS zariadenia odosielané do Apple kvôli tomu, aby vás na vašom telefónnom čísle vedeli kontaktovať ostatní užívatelia prostredníctvom rôznych komunikačných funkcií iOS softvéru, ako je napríklad iMessage a FaceTime. Počas používania služby iMessage môže Apple na obmedzený čas uchovať vaše správy v zašifrovanej podobe s cieľom zabezpečenia ich doručenia. FaceTime alebo iMessage môžete vypnúť v nastaveniach FaceTime alebo Správ na svojom iOS zariadení. Niektoré funkcie, napríklad Diagnostika a používanie, Lokalizačné služby, Siri, Diktovanie a Spotlight, môžu na svoje fungovanie vyžadovať informácie z vášho iOS zariadenia. Keď tieto funkcie zapnete alebo budete používať, budú poskytnuté podrobné informácie o údajoch odosielaných spoločnosti Apple a spôsobe ich používania. Ďalšie informácie nájdete na adrese <a href="http://www.apple.com/privacy/">http://www.apple.com/privacy/</a>. S vašimi osobnými údajmi sa po celý čas bude zaobchádzať v súlade so Zásadami ochrany osobných údajov spoločnosti Apple, na ktoré odkazuje táto Licencia, a ktoré sú dostupné na adrese: <a href="http://www.apple.com/legal/privacy/">http://www.apple.com/legal/privacy/</a>.</p>
<p class="p2"><br></p>
<p class="p1"><b>5. Služby a materiály tretích strán.</b><span class="Apple-converted-space"> </span></p>
<p class="p1">(a) iOS softvér môže umožniť prístup do iTunes Store spoločnosti Apple, do App Store, iBooks Store, Game Center, iCloudu, služby Mapy a ďalších služieb a webových stránok spoločnosti Apple a tretích strán (súhrnne označované ako „Služby“). Tieto služby nemusia byť dostupné vo všetkých jazykoch alebo krajinách. Na používanie služieb je nutný prístup na internet a využívanie určitých Služieb vyžaduje Apple ID a niektoré Služby vyžadujú súhlas s dodatočnými podmienkami, prípadne môžu byť dodatočne spoplatnené. Používaním tohto softvéru v spojení s Apple ID alebo inou službou Apple súhlasíte s podmienkami príslušnej služby, ako sú napríklad aktuálne podmienky a pravidlá používania iTunes Store, aktuálne podmienky a pravidlá používania iBooks Store pre krajinu, z ktorej máte prístup do takýchto predajní, a/alebo Game Center, ktoré sú dostupné na <a href="http://www.apple.com/legal/internet-services/itunes/ww/">http://www.apple.com/legal/internet-services/itunes/ww/</a>, prípadne s podmienkami používania iCloudu, ktoré sú dostupné na <a href="http://www.apple.com/legal/internet-services/icloud/ww/"><span class="s1">http://www.apple.com/legal/internet-services/icloud/ww/</span></a>.<span class="Apple-converted-space"> </span></p>
<p class="p2"><br></p>
<p class="p1">(b) Ak sa prihlásite do služby iCloud, niektoré funkcie iCloudu, ako napríklad iCloud Photo Library, My Photo Stream, iCloud Photo Sharing, Back Up alebo Find My iPhone, môžu byť dostupné priamo z iOS softvéru. Beriete na vedomie a súhlasíte s tým, že používanie iCloudu a týchto funkcií podlieha najnovším zmluvným podmienkam služby iCloud, ktoré sú dostupné na adrese: <a href="http://www.apple.com/legal/internet-services/icloud/ww/"><span class="s1">http://www.apple.com/legal/internet-services/icloud/ww/</span></a>.</p>
<p class="p2"><br></p>
<p class="p1">(c) <span class="s1">Obsah aplikácie News</span>. Používanie obsahu, ku ktorému pristupujete prostredníctvom aplikácie News, je obmedzené výlučne na osobné, nekomerčné použitie, neprenáša na vás žiadny vlastnícky podiel obsahu a výslovne a bez obmedzenia vylučuje všetky práva na komerčné alebo propagačné využívanie tohto obsahu. Navyše je opätovné zverejňovanie, prenášanie a reprodukovanie všetkých obrázkov dostupných prostredníctvom News ako samostatných súborov zakázané.</p>
<p class="p2"><br></p>
<p class="p1">(d) <span class="s1">Mapy</span>. Mapové služby a funkcie iOS softvéru („Mapy“) vrátane pokrytia mapovými dátami sa v jednotlivých oblastiach môžu líšiť. Pri použití ľubovoľných funkcií založených na polohe v Mapách, ako je napríklad podrobná navigácia, premávka alebo lokálne vyhľadávanie, môžu byť do Apple za účelom spracovania vašej žiadosti a pomoci s vylepšovaním Máp odoslané rôzne informácie týkajúce sa polohy a používania vrátane okamžitej geografickej polohy vášho iOS zariadenia. Tieto dáta týkajúce sa polohy a používania sú spoločnosťou Apple zhromažďované spôsobom, ktorý neumožňuje vašu osobnú identifikáciu. <b>Používaním Máp súhlasíte s tým, že spoločnosť Apple a jej dcérske spoločnosti a agenti môžu prenášať, zhromažďovať, spravovať, spracovávať a používať tieto informácie za účelom poskytovania a vylepšovania služby Mapy a jej funkcií a ďalších produktov a služieb spoločnosti Apple.</b> Spoločnosť Apple môže tiež tieto informácie poskytovať buď v agregovanom formáte, alebo vo formáte, ktorý neumožňuje identifikáciu konkrétnej osoby, svojim partnerom a držiteľom licencií s cieľom vylepšovania ich mapových a od polohy závislých produktov a služieb. Funkcie Máp založené na polohe môžete zakázať tak, že prejdete do nastavenia lokalizačných služieb na svojom iOS zariadení a vypnete individuálne nastavenie polohy pre Mapy. Niektoré funkcie Máp, ako napríklad podrobná navigácia, však budú po zakázaní lokalizačných služieb nedostupné.</p>
<p class="p2"><br></p>
<p class="p1">(e) <span class="s1">iBooks; Podcasty</span>. Ak sa rozhodnete používať funkciu synchronizácie aplikácií iBooks a Podcasty na synchronizáciu svojich záložiek, poznámok, zbierok a dát týkajúcich sa odoberaní podcastov medzi svojimi iOS zariadeniami a počítačmi, beriete na vedomie, že tieto dáta budú odosielané do Apple a uchované v spojení s Apple ID, ktoré používate pre iBooks Store alebo iTunes Store, za účelom synchronizácie týchto dát na vaše ostatné zariadenia a počítače, ktoré sú autorizované na pristupovanie k obsahu prostredníctvom daného Apple ID. Synchronizáciu môžete kedykoľvek vypnúť v Nastaveniach, kde zmeníte možnosti synchronizácie pre aplikácie iBooks a Podcasty.</p>
<p class="p2"><br></p>
<p class="p1">(f) Beriete na vedomie, že pri používaní Služieb sa môžete stretnúť s materiálmi, ktoré je možné považovať za urážlivé, nemravné alebo nevhodné, a ktoré môžu, ale nemusia obsahovať neformálny jazyk a že výsledky akéhokoľvek vyhľadávania alebo zadania URL môžu automaticky a neúmyselne odkázať na takéto nevhodné materiály. Napriek tomu súhlasíte s používaním Služieb na vašu vlastnú zodpovednosť a s tým, že spoločnosť Apple, jej dcérske spoločnosti, agenti, riadiaci pracovníci ani licencori nenesú zodpovednosť za obsah, ktorý je možné označiť ako urážlivý, nemravný alebo nevhodný.<span class="Apple-converted-space"> </span></p>
<p class="p2"><br></p>
<p class="p1">(g) Niektoré Služby môžu zobrazovať, zahŕňať alebo sprístupňovať obsah, dáta, informácie, aplikácie alebo materiály tretích strán („Materiály tretích strán“) alebo odkazovať na webové stránky tretích strán. Používaním Služieb beriete na vedomie a súhlasíte s tým, že spoločnosť Apple nie je zodpovedná za skúmanie a vyhodnocovanie obsahu, správnosti, úplnosti, aktuálnosti, platnosti, dodržiavania autorských práv, legálnosti, slušnosti, kvality a akýchkoľvek ďalších aspektov takýchto Materiálov tretích strán alebo webových stránok. Spoločnosť Apple, jej zamestnanci a dcérske spoločnosti nenesú voči vám alebo komukoľvek inému žiadnu zodpovednosť, nesúhlasia, ani nebudú súhlasiť s nesením zodpovednosti za Služby a Materiály tretích strán, webové stránky alebo akékoľvek ďalšie materiály, produkty alebo služby tretích strán. Materiály tretích strán a odkazy na iné webové stránky sú vám poskytované výhradne pre vaše vlastné pohodlie.<span class="Apple-converted-space"> </span></p>
<p class="p2"><br></p>
<p class="p1">(h) Spoločnosť Apple ani žiaden z jej poskytovateľov obsahu nezaručujú dostupnosť, presnosť, úplnosť, spoľahlivosť alebo časovú aktuálnosť informácií týkajúcich sa cenných papierov, údajov o polohe alebo iných údajov zobrazených ktoroukoľvek Službou. Finančné informácie zobrazené akoukoľvek Službou je možné považovať len za všeobecné informácie a nie sú to odporúčania ako investovať. Predtým, ako uskutočníte akékoľvek transakcie s cennými papiermi na základe informácií získaných prostredníctvom Služieb, by ste sa mali poradiť s takým odborníkom na financie a cenné papiere, ktorý môže podľa zákona poskytovať tento druh informácií vo vašej krajine alebo oblasti. Údaje týkajúce sa polohy, získané prostredníctvom ktorejkoľvek Služby, vrátane služby Mapy spoločnosti Apple, sú určené len pre bežnú navigáciu a plánovanie a nie je možné spoliehať sa na ne v situáciách, ktoré vyžadujú presné určenie polohy a kde chybové, nepresné, časovo neaktuálne alebo neúplné informácie môžu viesť k smrti, zraneniu osôb alebo poškodeniu majetku a životného prostredia. Súhlasíte s tým, že výsledky prijaté v službe Mapy sa môžu odlišovať od aktuálnych podmienok na cestách alebo v teréne kvôli faktorom, ktoré môžu ovplyvniť presnosť dát služby Mapy, vrátane no nevynímajúc počasie, premávku a geopolitické udalosti. Pri používaní navigácie z dôvodu vlastnej bezpečnosti vždy venujte pozornosť dopravnému značeniu a aktuálnym podmienkam na ceste. Dodržiavajte zásady bezpečného šoférovania a dopravné predpisy a vezmite na vedomie, že na navigačných trasách pre peších sa nemusia vždy nachádzať chodníky alebo iné komunikácie pre chodcov.</p>
<p class="p2"><br></p>
<p class="p1">(i) Ak sa rozhodnete odosielať obsah prostredníctvom Služieb, prehlasujete, že vlastníte všetky práva alebo ste autorizovaný alebo máte právo na jeho odosielanie takéhoto obsahu a že takýto obsah neporušuje žiadne zmluvné podmienky vzťahujúce sa na Služby. Súhlasíte s tým, že Služby obsahujú zákonom chránený obsah, informácie a materiály, ktoré vlastní spoločnosť Apple, vlastníci stránok a ich držitelia licencií, a že sú chránené príslušnými zákonmi na ochranu intelektuálneho duševného vlastníctva a ďalšími zákonmi vrátane (okrem iného) autorských práv. Súhlasíte s tým, že nebudete používať tento zákonom chránený obsah, informácie ani materiály žiadnym spôsobom s výnimkou toho, ktorý pripúšťa používanie Služieb, ani akýmkoľvek iným spôsobom, ktorý odporuje podmienkam uvedeným v tejto Licencii alebo ktorý narúša práva súvisiace s duševným vlastníctvom tretej strany alebo spoločnosti Apple. Žiadna časť Služieb nesmie byť reprodukovaná akýmkoľvek spôsobom v akejkoľvek podobe. Súhlasíte s tým, že nebudete upravovať, prenajímať, požičiavať, predávať, distribuovať ani vytvárať odvodené diela založené na Službách akýmkoľvek spôsobom a nebudete zneužívať Služby akýmkoľvek neoprávneným spôsobom vrátane prenosu vírusov, červov, trójskych koní a podobného škodlivého softvéru a tiež vrátane neoprávneného prieniku alebo preťažovania kapacity siete. Ďalej súhlasíte s tým, že nebudete využívať Služby akýmkoľvek spôsobom na obťažovanie, urážanie, sledovanie, zastrašovanie, hanobenie ani na akékoľvek iné zasahovanie do práv inej strany a že spoločnosť Apple v žiadnom prípade nenesie zodpovednosť za takéto vaše používanie Služieb, ani za akékoľvek správy alebo prenosy, ktoré vám budú doručené pri používaní Služieb a ktorých obsah vás obťažuje, zastrašuje, hanobí, je pohoršujúci alebo nelegálny.</p>
<p class="p2"><br></p>
<p class="p1">(j) Navyše Služby a Materiály tretích strán, ku ktorým môžete pristupovať alebo na ne odkazovať z iOS zariadenia, prípadne ich zobrazovať na iOS zariadení, nie sú dostupné vo všetkých krajinách, oblastiach alebo jazykoch. Spoločnosť Apple netvrdí, že takéto Služby a Materiály tretích strán sú vhodné alebo dostupné na používanie na akomkoľvek konkrétnom mieste. V rozsahu, v akom sa rozhodnete využívať a pristupovať k takýmto Službám a Materiálom tretích strán, tak robíte z vlastnej vôle a nesiete zodpovednosť v súlade s akýmikoľvek platnými zákonmi, vrátane (ale nielen) miestnych zákonov a zákonov týkajúcich sa súkromia a zhromažďovania dát. Zdieľanie alebo synchronizácia fotiek prostredníctvom vášho iOS zariadenia môže spôsobiť, že sa s vašimi fotkami prenesú aj metadáta vrátane údajov o mieste fotografovania. Spoločnosť Apple a držitelia licencií Apple si vyhradzujú právo zmeniť, pozastaviť, odstrániť alebo zablokovať prístup ku ktorejkoľvek Službe kedykoľvek a bez predchádzajúceho upozornenia. Spoločnosť Apple nebude za žiadnych okolností zodpovedná za odstránenie alebo zablokovanie prístupu k akýmkoľvek Službám. Spoločnosť Apple môže tiež kedykoľvek a bez predchádzajúceho upozornenia zaviesť obmedzenia vzťahujúce sa na používanie alebo pristupovanie k určitým Službám.<span class="Apple-converted-space"> </span></p>
<p class="p2"><br></p>
<p class="p1"><b>6. Ukončenie.</b> Táto licencia je platná až do jej ukončenia. Práva, ktoré sú vám vyhradené touto licenciou, automaticky a bez upozornenia od spoločnosti Apple zanikajú, alebo inak prestávajú byť účinné v prípade, že porušíte ktorúkoľvek z podmienok uvedených v tejto Licencii. Po skončení platnosti tejto Licencie by ste mali zastaviť akékoľvek používanie iOS softvéru. Časti 4, 5, 6, 7, 8, 9, 12 a 13 pretrvávajú aj po akejkoľvek uvedenej forme zrušenia tejto Licencie.</p>
<p class="p2"><br></p>
<p class="p1"><b>7. Zrieknutie sa záruk.</b><span class="Apple-converted-space"> </span></p>
<p class="p1">7.1<span class="Apple-converted-space">  </span>Ak ste zákazník - spotrebiteľ (niekto, kto používa iOS softvér pre súkromné účely), je možné, že na základe práv a zákonov krajiny pobytu sa na vás nebudú vzťahovať nasledovné obmedzenia. Ak sa chcete dozvedieť viac o vašich právach, kontaktujte miestnu organizáciu, ktorá má na starosti poradenstvo pre spotrebiteľov.</p>
<p class="p2"><br></p>
<p class="p1">7.2 <span class="Apple-converted-space">  </span>TÝMTO VYJADRUJETE SVOJ VEDOMÝ SÚHLAS S TÝM, ŽE V ROZSAHU POVOLENOM PRÍSLUŠNÝMI ZÁKONMI JE POUŽÍVANIE iOS SOFTVÉRU A AKÝCHKOĽVEK SLUŽIEB, KTORÉ SÚ VYKONÁVANÉ iOS SOFTVÉROM ALEBO KU KTORÝM PROSTREDNÍCTVOM iOS SOFTVÉRU PRISTUPUJETE, NA VAŠE VLASTNÉ RIZIKO A ZODPOVEDNOSŤ ZA TIETO RIZIKÁ TÝKAJÚCE SA USPOKOJIVEJ KVALITY, VÝKONNOSTI, PRESNOSTI A VÝKONU JE NA VÁS.<span class="Apple-converted-space"> </span></p>
<p class="p2"><br></p>
<p class="p1">7.3 <span class="Apple-converted-space">  </span>iOS SOFTVÉR A SLUŽBY SÚ DO MAXIMÁLNEJ MIERY POVOLENEJ ZÁKONOM POSKYTOVANÉ „TAK AKO SÚ“ A „AKO SÚ DOSTUPNÉ“ SO VŠETKÝMI NEDOSTATKAMI A BEZ AKEJKOĽVEK ZÁRUKY. APPLE A JEJ POSKYTOVATELIA LICENCIÍ (PRE ÚČELY ČASTÍ 7 A 8 SÚHRNNE NAZÝVANÍ „APPLE“) SA TÝMTO ZRIEKAJÚ VŠETKÝCH ZÁRUK A PODMIENOK TÝKAJÚCICH SA iOS SOFTVÉRU A JEHO SLUŽIEB, ČI UŽ PRIAMO VYJADRENÝCH, IMPLICITNÝCH ALEBO ZÁKONNÝCH, VRÁTANE, ALE NIELEN IMPLICITNÝCH ZÁRUK A/ALEBO PODMIENKY PREDAJNOSTI, USPOKOJIVOSTI KVALITY, VHODNOSTI PRE KONKRÉTNY ÚČEL POUŽITIA, PRESNOSTI, NERUŠENÉHO POUŽÍVANIA A NEPORUŠOVANIA PRÁV TRETÍCH STRÁN.<span class="Apple-converted-space"> </span></p>
<p class="p2"><br></p>
<p class="p1">7.4 <span class="Apple-converted-space">  </span>APPLE NERUČÍ ZA PRERUŠENIE VÁŠHO PÔŽITKU Z iOS SOFTVÉRU A JEHO SLUŽIEB, ANI ZA TO, ŽE FUNKCIE, KTORÉ ZAHŔŇA, ALEBO SLUŽBY, KTORÉ VYKONÁVA ALEBO POSKYTUJE, BUDÚ SPĹŇAŤ VAŠE POŽIADAVKY. APPLE TIEŽ NERUČÍ ZA TO, ŽE CHOD iOS SOFTVÉRU A JEHO SLUŽIEB BUDE NIČÍM NEPRERUŠENÝ ALEBO BEZCHYBNÝ, ŽE AKÁKOĽVEK SLUŽBA BUDE POSKYTOVANÁ NEUSTÁLE, ŽE CHYBY V TOMTO iOS SOFTVÉRI ALEBO JEHO SLUŽBÁCH BUDÚ OPRAVENÉ, ANI ZA TO, ČI BUDE TENTO iOS SOFTVÉR KOMPATIBILNÝ ALEBO SPOLUPRACUJÚCI SO SOFTVÉROM, APLIKÁCIAMI ALEBO SLUŽBAMI TRETÍCH STRÁN. INŠTALÁCIA TOHTO iOS SOFTVÉRU MÔŽE OVPLYVNIŤ DOSTUPNOSŤ A POUŽITEĽNOSŤ SOFTVÉRU, APLIKÁCIÍ ALEBO SLUŽIEB TRETÍCH STRÁN, AKO AJ PRODUKTOV A SLUŽIEB SPOLOČNOSTI APPLE.<span class="Apple-converted-space"> </span></p>
<p class="p2"><br></p>
<p class="p1">7.5 <span class="Apple-converted-space">  </span>ĎALEJ SÚHLASÍTE S TÝM, ŽE iOS SOFTVÉR A JEHO SLUŽBY NIE SÚ URČENÉ ALEBO VHODNÉ NA POUŽITIE V SITUÁCIACH ALEBO PROSTREDÍ, V KTOROM ZLYHANIE, ČASOVÉ PRESTOJE, CHYBY ALEBO NEZROVNALOSTI V OBSAHU, DÁTACH ALEBO INFORMÁCIACH ČERPANÝCH Z iOS SOFTVÉRU ALEBO JEHO SLUŽIEB MÔŽU VIESŤ K SMRTI, OSOBNÉMU ZRANENIU ALEBO ŤAŽKÉMU FYZICKÉMU POŠKODENIU, ČI POŠKODENIU ŽIVOTNÉHO PROSTREDIA, BEZMEDZNE ZAHŔŇAJÚC OBSLUHOVANIE NUKLEÁRNYCH ZARIADENÍ, VZDUŠNEJ NAVIGÁCIE ALEBO KOMUNIKAČNÝCH SYSTÉMOV, RIADENIE VZDUŠNEJ PREVÁDZKY, SYSTÉMY PRE PODPORU ŽIVOTNÝCH FUNKCIÍ A SYSTÉMY RIADENIA ZBRANÍ.<span class="Apple-converted-space"> </span></p>
<p class="p2"><br></p>
<p class="p1">7.6 <span class="Apple-converted-space">  </span>ŽIADNA ÚSTNA ALEBO PÍSOMNÁ INFORMÁCIA, KTORÚ POSKYTNE SPOLOČNOSŤ APPLE ALEBO JEJ AUTORIZOVANÝ ZÁSTUPCA, NESLÚŽI AKO ZÁRUKA. AK SA UKÁŽE, ŽE SÚ iOS SOFTVÉR ALEBO JEHO SLUŽBY CHYBNÉ, CELKOVÉ NÁKLADY NA VŠETKU POTREBNÚ ÚDRŽBU, OPRAVY ALEBO NÁPRAVY SÚ VO VAŠEJ VLASTNEJ RÉŽII. VZHĽADOM NA TO, ŽE NIEKTORÉ PRÁVNE SYSTÉMY NEPOVOĽUJÚ VYŇATIE IMPLICITNÝCH ZÁRUK ALEBO OBMEDZENÍ NA UPLATNITEĽNÉ ZÁKONOM URČENÉ SPOTREBITEĽSKÉ PRÁVA, JE MOŽNÉ, ŽE SA NA VÁS VYŠŠIE UVEDENÉ VÝNIMKY A OBMEDZENIA NEVZŤAHUJÚ.<span class="Apple-converted-space"> </span></p>
<p class="p2"><br></p>
<p class="p1"><b>8. Obmedzenie zodpovednosti. </b>AŽ DO ROZSAHU NEZAKÁZANÉHO PRÍSLUŠNÝM ZÁKONOM SPOLOČNOSŤ APPLE, JEJ DCÉRSKE SPOLOČNOSTI, AGENTI ANI RIADIACI PRACOVNÍCI NEZODPOVEDAJÚ ZA OSOBNÉ ZRANENIA ALEBO AKÉKOĽVEK NÁHODNÉ, ZVLÁŠTNE, NEPRIAME ALEBO AKÉKOĽVEK SÚVISIACE POŠKODENIA, BEZMEDZNE ZAHŔŇAJÚC POŠKODENIA KVÔLI STRATE ZISKOV, POŠKODENIE ALEBO STRATU DÁT, CHYBU PRI POSIELANÍ ALEBO PRIJÍMANÍ DÁT (VRÁTANE, OKREM INÉHO, INŠTRUKCIÍ PRE KURZY, ÚLOH A MATERIÁLOV), PRERUŠENIE OBCHODU ALEBO AKÉKOĽVEK ĎALŠIE OBCHODNÉ UJMY ALEBO STRATY VZNIKNUTÉ Z ALEBO VZŤAHUJÚCE SA NA VAŠE POUŽÍVANIE ALEBO VAŠU NESCHOPNOSŤ POUŽÍVAŤ iOS SOFTVÉR A JEHO SLUŽBY ALEBO AKÝKOĽVEK SOFTVÉR ALEBO APLIKÁCIE TRETÍCH STRÁN SPOJENÉ S iOS SOFTVÉROM ALEBO SLUŽBAMI SPÔSOBENÉ AKÝMKOĽVEK SPÔSOBOM A BEZ OHĽADU NA TEÓRIU O ZODPOVEDNOSTI (PROSTREDNÍCTVOM ZMLUVY, SPORU ALEBO INAK) A AJ V PRÍPADE, ŽE BOLA SPOLOČNOSŤ APPLE O TÝCHTO MOŽNÝCH UJMÁCH UPOVEDOMENÁ. VZHĽADOM NA TO, ŽE NIEKTORÉ PRÁVNE SYSTÉMY NEPOVOĽUJÚ VYLÚČENIE ALEBO OBMEDZENIE ZODPOVEDNOSTI ZA OSOBNÉ ZRANENIE ALEBO NÁHODNÉ ČI SÚVISIACE UJMY, JE MOŽNÉ, ŽE SA NA VÁS VYŠŠIE UVEDENÉ VÝNIMKY A OBMEDZENIA NEVZŤAHUJÚ. Výška odškodného v rámci zodpovednosti spoločnosti Apple voči vašim stratám (iná, než vyžadovaná uplatniteľným zákonom v prípadoch osobného zranenia) nemôže v žiadnom prípade presiahnuť dvestopäťdesiat dolárov (250,00 USD). Predchádzajúce obmedzenia platia aj v prípade, že vyššie uvedená náprava nesplní svoj pôvodný účel.</p>
<p class="p2"><br></p>
<p class="p1"><b>9. Digitálne certifikáty. </b>iOS softvér zahŕňa funkcie, ktoré mu umožňujú prijímať digitálne certifikáty vydané či už spoločnosťou Apple, alebo tretími stranami. ZA ROZHODOVANIE O SPOĽAHLIVOSTI CERTIFIKÁTU, VYDANÉHO SPOLOČNOSŤOU APPLE ALEBO TREŤOU STRANOU, STE PLNE ZODPOVEDNÍ VY. DIGITÁLNE CERTIFIKÁTY POUŽÍVATE NA VLASTNÚ ZODPOVEDNOSŤ. SPOLOČNOSŤ APPLE NEPOSKYTUJE ŽIADNE ZÁRUKY, VYSLOVENÉ ANI IMPLICITNÉ, NA PREDAJNOSŤ ALEBO VHODNOSŤ PRODUKTU PRE KONKRÉTNE POUŽITIE, PRESNOSŤ, BEZPEČNOSŤ A NEPORUŠOVANIE PRÁV TRETEJ STRANY VZHĽADOM NA DIGITÁLNE CERTIFIKÁTY.<span class="Apple-converted-space"> </span></p>
<p class="p2"><br></p>
<p class="p1"><b>10. Kontrola exportu. </b>iOS Softvér nesmiete používať ani inak exportovať či reexportovať iným spôsobom, ako povoľuje zákon USA a zákony jurisdikcií, v ktorých bol iOS Softvér zaobstaraný. iOS Software sa, okrem iného, osobitne nesmie exportovať ani reexportovať (a) do ktorýchkoľvek krajín, na ktoré USA uvalili embargo, ani (b) žiadnej osobe uvedenej na zozname Specially Designated Nationals ministerstva financií USA alebo na zozname Denied Persons List alebo Entity List ministerstva obchodu USA, prípadne na akomkoľvek inom zozname zakázaných strán. Používaním iOS softvéru vyjadrujete a zaručujete sa, že sa nenachádzate v žiadnej z týchto krajín ani na žiadnom takomto zozname. Tiež sa zaväzujete, že nebudete iOS softvér používať na žiaden účel, ktorý by bol zakázaný zákonmi Spojených štátov amerických, čo zahŕňa predovšetkým, ale nielen vyvíjanie, navrhovanie, výrobu alebo produkciu riadených striel a nukleárnych, chemických alebo biologických zbraní.</p>
<p class="p2"><br></p>
<p class="p1"><b>11. Koncoví užívatelia v štátnej správe. </b>iOS softvér a súvisiaca dokumentácia sú „komerčnými položkami“, pričom tento pojem je definovaný v americkej Zbierke federálnych predpisov 48 C.F.R. §2.101 a pozostáva z „komerčného počítačového softvéru“ a „dokumentácie ku komerčnému počítačovému softvéru“, pričom tieto pojmy sa spomínajú v uvedenej Zbierke 48 C.F.R. §12.212 alebo 48 C.F.R. §227.7202, podľa príslušnosti. V súlade so Zbierkou federálnych predpisov 48 C.F.R. §12.212 alebo 48 C.F.R. §227.7202-1 až 227.7202-4, podľa príslušnosti, komerčný počítačový softvér a dokumentácia ku komerčnému počítačovému softvéru sú licencované americkým vládnym užívateľom (a) len ako komerčné položky a (b) len s tými právami, ktoré boli udelené všetkým ostatným bežným koncovým užívateľom v súlade s tu uvedenými zmluvnými podmienkami. Ešte nepublikované práva sú vyhradené podľa autorského práva Spojených štátov amerických.</p>
<p class="p2"><br></p>
<p class="p1"><b>12. Kontrolné zákony a oddeliteľnosť.</b> Táto licencia bude spravovaná a vykladaná v súlade so zákonmi štátu Kalifornia s výnimkou konfliktu právnych princípov. Táto licencia by nemala byť riadená Dohodou Spojených národov o zmluvách o medzinárodnom predaji tovarov, ktorých aplikácia je jasne vylúčená. Ak ste spotrebiteľ s pobytom v Spojenom kráľovstve, bude táto licencia podliehať miestnym zákonom a jurisdikcii miesta vášho pobytu. Ak z akýchkoľvek príčin vznesie súd kompetentného právneho systému námietku neuplatniteľnosti akejkoľvek klauzuly, alebo prehlási jej časť za právne neúčinnú, zvyšok tejto Licencie zostáva v plnej platnosti a moci.<span class="Apple-converted-space"> </span></p>
<p class="p2"><br></p>
<p class="p1"><b>13. Kompletná dohoda; úradný jazyk.</b> Táto licencia utvára celú dohodu medzi vami a spoločnosťou Apple vzťahujúcu sa na používanie iOS softvéru a nahrádza všetky predošlé a súčasné dohody, týkajúce sa tejto veci. Žiadne dodatky ani modifikácie tejto Licencie nebudú záväzné, pokiaľ nebudú v písomnej forme a podpísané spoločnosťou Apple. Preklad tejto licencie do akéhokoľvek jazyka vznikol na základe lokálnych požiadaviek a v prípade nezhody medzi anglickou a neanglickou verziou platí pôvodná anglická verzia v rozsahu, aký povoľujú miestne právne normy.</p>
<p class="p2"><br></p>
<p class="p1"><b>14. Informácie o tretích stranách. </b>Časti iOS softvéru môžu používať alebo zahŕňať softvér tretích strán a iný materiál chránený autorskými právami. Informácie, licenčné podmienky a vzdanie sa nároku na takéto materiály sú obsiahnuté v elektronickej dokumentácií k iOS softvéru a vaše použitie takýchto materiálov podlieha ich vlastným zmluvným podmienkam. Použitie služby Google Safe Browsing Service podlieha servisným podmienkam Google (<a href="https://www.google.com/intl/sk/policies/terms/">https://www.google.com/intl/sk/policies/terms/</a>) a ochrane súkromia Google (<a href="https://www.google.com/intl/sk/policies/privacy/">https://www.google.com/intl/sk/policies/privacy/</a>).</p>
<p class="p2"><br></p>
<p class="p1"><b>15. Používanie formátu MPEG-4; poznámka o štandarde H.264/AVC.<span class="Apple-converted-space"> </span></b></p>
<p class="p1">(a) iOS Softvér spadá pod licenciu MPEG-4 Systems Patent Portfolio Licence na kódovanie v súlade so štandardami systému MPEG-4 s výnimkou tých prípadov, keď je na kódovanie potrebná ďalšia licencia a platba za licenčné poplatky v súvislosti s (i) dátami uloženými alebo replikovanými na fyzických médiách, za ktoré sa platí na základe jednotlivých titulov alebo (ii) dátami, za ktoré sa platí na základe jednotlivých titulov a ktoré sa koncovému užívateľovi posielajú na trvalé uloženie alebo používanie. Takúto dodatočnú licenciu je možné získať od spoločnosti MPEG LA, LLC. Ďalšie podrobnosti nájdete na webovej stránke <a href="http://www.mpegla.com">http://www.mpegla.com</a>.</p>
<p class="p2"><br></p>
<p class="p1">(b) iOS Softvér obsahuje funkcie kódovania a/alebo dekódovania videa vo formáte MPEG-4. iOS softvér spadá pod licenciu MPEG-4 Visual Patent Portfolio Licence pre zákaznícke osobné a nekomerčné používanie (i) kódovania videa v súlade so štandardom MPEG-4 Visual Standard (“MPEG-4 Video”) a/alebo (ii) dekódovania MPEG-4 videa, ktoré bolo zakódované užívateľom vykonávajúcim osobnú a nekomerčnú aktivitu a/alebo takého videa, ktoré bolo získané od poskytovateľa video obsahu viazaného licenciou MPEG LA na poskytovanie MPEG-4 videí. Pre žiadne iné použitie sa licencia nevydáva alebo nepovoľuje. Ďalšie informácie vrátane informácií, ktoré súvisia s propagačným, interným alebo komerčným použitím a s licencovaním, je možné získať od MPEG LA, LLC. Pozri <a href="http://www.mpegla.com">http://www.mpegla.com</a>.<span class="Apple-converted-space"> </span></p>
<p class="p2"><br></p>
<p class="p1">(c) iOS softvér obsahuje funkcionalitu pre kódovanie a/alebo dekódovanie formátu AVC, komerčné používanie H.264/AVC vyžaduje ďalšie licencovanie a zároveň platí nasledujúce ustanovenie: FUNKČNOSŤ AVC V RÁMCI iOS SOFTVÉRU JE TU LICENCOVANÁ LEN PRE OSOBNÉ A NEKOMERČNÉ POUŽITIE ZÁKAZNÍKOM NA (i) KÓDOVANIE VIDEA V SÚLADE SO ŠTANDARDOM AVC („AVC VIDEO“) A/ALEBO (ii) DEKÓDOVANIE VIDEA, KTORÉ BOLO ZAKÓDOVANÉ ZÁKAZNÍKOM VYKONÁVAJÚCIM OSOBNÉ A NEKOMERČNÉ AKTIVITY, A/ALEBO AVC VIDEA, KTORÉ BOLO ZÍSKANÉ OD LICENCOVANÉHO POSKYTOVATEĽA AVC VIDEÍ. INFORMÁCIE TÝKAJÚCE SA OSTATNÝCH POUŽITÍ A LICENCIÍ JE MOŽNÉ ZÍSKAŤ OD MPEG LA L.L.C. POZRI <a href="HTTP://www.mpegla.com">HTTP://WWW.MPEGLA.COM</a>.<span class="Apple-converted-space"> </span></p>
<p class="p2"><br></p>
<p class="p1"><b>16. Obmedzenia vyhľadávacej služby Yahoo.</b> Použitie vyhľadávacej služby Yahoo dostupnej cez program Safari je viazané licenciou len v nasledovných krajinách a regiónoch: Argentína, Aruba, Austrália, Rakúsko, Barbados, Belgicko, Bermudy, Brazília, Bulharsko, Kanada, Kajmanské ostrovy, Čile, Čína, Kolumbia, Cyprus, Česká republika, Dánsko, Dominikánska republika, Ekvádor, El Salvádor, Fínsko, Francúzsko, Nemecko, Grécko, Grenada, Guatemala, Hongkong, Maďarsko, Island, India, Indonézia, Írsko, Taliansko, Jamajka, Japonsko, Litva, Lotyšsko, Luxembursko, Malajzia, Malta, Mexiko, Holandsko, Nový Zéland, Nikaragua, Nórsko, Panama, Peru, Filipíny, Poľsko, Portugalsko, Portoriko, Rumunsko, Singapur, Slovenská republika, Slovinsko, Južná Kórea, Španielsko, Sv. Lucia, Sv. Vincent, Švédsko, Švajčiarsko, Taiwan, Thajsko, Bahamy, Trinidad a Tobago, Turecko, Spojené kráľovstvo, Uruguaj, Spojené štáty americké a Venezuela.</p>
<p class="p2"><br></p>
<p class="p1"><b>17. Upozornenie ohľadom Microsoft Exchange.</b> Licencia Microsoft Exchange mailu v iOS softvéri je poskytovaná len na bezdrôtovú synchronizáciu dát, akými sú emaily, kontakty, kalendáre a úlohy, medzi vaším iOS a serverom Microsoft Exchange alebo iným serverovým softvérom licencovaným firmou Microsoft za účelom implementácie protokolu Microsoft Exchange ActiveSync.</p>
<p class="p2"><br></p>
<p class="p1">EA1407</p>
<p class="p1">14.7.2016</p>
<p class="p2"><b></b><br></p>
<p class="p1">————————————</p>
<p class="p1"><b>Dodatočné podmienky a ustanovenia pre funkciu Apple Pay</b></p>
<p class="p2"><b></b><br></p>
<p class="p1">Tieto Dodatočné podmienky a ustanovenia pre funkciu Apple Pay („Dodatočné zmluvné podmienky“) dopĺňajú iOS softvérovú licenčnú zmluvu („Licencia“). Vaše používanie funkcie Apple Pay (v rámci tejto licencie ďalej len „Funkcia“) sa riadi podmienkami Licencie aj týmito Dodatočnými zmluvnými podmienkami. Pojmy uvedené v týchto Dodatočných zmluvných podmienkach so začiatočným veľkým písmenom majú významy stanovené v Licencii.</p>
<p class="p2"><br></p>
<p class="p1"><b>1. Prehľad a obmedzenia používania</b></p>
<p class="p2"><b></b><br></p>
<p class="p1">Apple Pay vám umožňuje ukladať virtuálne formy kreditných, debetných a predplatených kariet vrátane kreditných, debetných a predplatených kariet vydávaných obchodmi, ktoré sú podporované funkciou Apple Pay („Podporované platobné karty“) a používať Apple Watch na uskutočňovanie bezkontaktných platieb na vybraných miestach alebo v rámci aplikácií či na webových stránkach. Funkcia Apple Pay takisto umožňuje využívať vernostné karty a darčekové poukazy uložené v aplikácii Wallet („Karty podporované funkciou Apple Pay“ a spoločne s Podporovanými platobnými kartami „Podporované karty“) na uskutočňovanie bezkontaktných transakcií s vernostnými kartami a darčekovými poukazmi vo vybraných obchodoch v rámci bezkontaktnej platby prostredníctvom funkcie Apple Pay. Funkcie Apple Pay iOS Softvéru môžu byť dostupné iba vybraných oblastiach, iba pre vybraných vydavateľov kariet a iba v prípade vybraných predajcov. Funkcie sa môžu líšiť v závislosti od oblasti, vydavateľa a predajcu.<span class="Apple-converted-space"> </span></p>
<p class="p2"><br></p>
<p class="p1">Na používanie funkcie Apple Pay musíte mať kartu podporovanú funkciou Apple Pay. Podporované karty sa môžu z času na čas meniť. Podporované platobné karty sú s cieľom využívania tejto funkcie spojené s aktívnym iCloud účtom. Podporované karty sú k dispozícii len pre osoby vo veku 13 rokov a viac a na túto funkciu sa môžu vzťahovať ďalšie vekové obmedzenia zo strany iCloudu alebo Podporovanej karty, ktorú sa pokúšate použiť.</p>
<p class="p2"><br></p>
<p class="p1">Funkcia Apple Pay je určená pre vašu osobnú potrebu, pričom používať môžete iba svoje vlastné Podporované karty. Ak používate podporovanú firemnú kartu, vyhlasujete, že to robíte na základe povolenia svojho zamestnávateľa a že máte oprávnenie zaviazať svojho zamestnávateľa k týmto podmienkam používania a k všetkým transakciám, na ktoré sa vzťahuje používanie tejto funkcie.</p>
<p class="p2"><br></p>
<p class="p1">Súhlasíte s tým, že funkciu Apple Pay nebudete používať na nelegálne ani podvodné účely ani na žiadne iné účely, ktoré zakazuje Licencia a tieto Dodatočné zmluvné podmienky. Súhlasíte ďalej s tým, že funkciu Apple Pay budete používať v súlade s platnými zákonmi a predpismi. Súhlasíte s tým, že nebudete zasahovať ani narúšať službu funkcie Apple Pay (vrátane prístupu k službe prostredníctvom akýchkoľvek automatizovaných prostriedkov), ani žiadne servery či siete pripojené k službe, ani žiadne zásady, požiadavky alebo smernice pre siete pripojené k službe (vrátane akéhokoľvek neoprávneného prístupu, používania alebo monitorovania dát alebo prenosov v týchto sieťach).<span class="Apple-converted-space"> </span></p>
<p class="p2"><br></p>
<p class="p1"><b>2. Vzťah spoločnosti Apple s vami</b></p>
<p class="p2"><b></b><br></p>
<p class="p1">Funkcia Apple Pay vám umožňuje vytvárať virtuálne formy vašich Podporovaných kariet na vašom podporovanom iOS zariadení. Spoločnosť Apple však platby ani transakcie s neplatobnými kartami (ako je pripísanie alebo čerpanie kreditu) nespracúva ani nemá žiadnu inú kontrolu nad platbami, vráteniami, refundáciami, odmenami, oceneniami, zľavami ani inými komerčnými aktivitami, ktoré súvisia s používaním tejto funkcie. Používanie Podporovaných platobných kariet a ich používanie v spojení s funkciou Apple Pay bude podliehať zmluvným podmienkam, ktoré ste zrejme uzavreli s vydavateľom karty. Podobne bude aj účasť v ľubovoľnom vernostnom programe alebo programe darčekových poukazov a používanie Kariet podporujúcich Apple Pay v spojení s Apple Pay podliehať zmluvným podmienkam daného obchodníka. Nič, čo je uvedené v Licencii alebo týchto Dodatočných zmluvných podmienkach, nemení podmienky akýchkoľvek zmlúv držiteľa karty alebo obchodníka, pričom takými podmienkami sa bude naďalej riadiť používanie príslušnej Podporovanej karty a jej virtuálna forma na vašom iOS zariadení.</p>
<p class="p2"><br></p>
<p class="p1">Súhlasíte s tým, že spoločnosť Apple nie je zmluvnou stranou vašich zmlúv držiteľa karty alebo obchodníka a že spoločnosť Apple nie je zodpovedná za (a) obsah, presnosť ani nedostupnosť akýchkoľvek platobných kariet, vernostných kariet, darčekových poukazov, komerčných aktivít, transakcií ani nákupov pri využívaní funkčnosti funkcie Apple Pay, (b) proces poskytovania kreditu či posudzovanie nároku naň, (c) pripisovanie alebo uplatňovanie odmien či uloženej hodnoty v rámci programov obchodníkov ani (d) financovanie či dobíjanie predplatených kariet. Vo veci akýchkoľvek sporov alebo otázok týkajúcich sa platobných kariet, vernostných kariet, darčekových poukazov alebo súvisiacich komerčných aktivít kontaktujte vydavateľa karty alebo príslušného obchodníka.</p>
<p class="p2"><br></p>
<p class="p1"><b>3. Ochrana osobných údajov</b></p>
<p class="p2"><br></p>
<p class="p1">Funkcia Apple Pay vyžaduje pre správne fungovanie informácie z vášho iOS zariadenia. Viac informácií o dátach, ktoré sú zhromažďované, používané alebo zdieľané počas používania Apple Pay nájdete v informáciách O Apple Pay a súkromí (ktoré nájdete v časti Wallet a Apple Pay na iOS zariadení alebo v aplikácii Watch na spárovanom iOS zariadení) alebo na stránke <a href="http://www.apple.com/privacy/">http://www.apple.com/privacy/</a>. Používaním funkcie Apple Pay vyjadrujete svoj súhlas s tým, že spoločnosť Apple, jej pobočky a zástupcovia môžu s cieľom poskytovania funkcií Apple Pay prenášať, zhromažďovať, spravovať, spracovávať a využívať všetky vyššie uvedené informácie.</p>
<p class="p2"><br></p>
<p class="p1"><b>4. Zabezpečenie; Stratené alebo deaktivované zariadenia</b></p>
<p class="p2"><b></b><br></p>
<p class="p1">Funkcia Apple Pay uchováva virtuálne formy vašich Podporovaných kariet a je potrebné, aby bola chránená rovnako, ako chránite svoje kreditné, debetné, predplatené a vernostné karty či darčekové poukazy. Poskytnutím hesla z vášho zariadenia tretej strane alebo umožnením tretej strane pridávať odtlačky prstov na používanie Touch ID môžete danej tretej strane umožniť vykonávanie platieb alebo pripisovanie a čerpanie odmien alebo kreditu prostredníctvom Apple Pay na vašom zariadení. Za zabezpečenie svojho zariadenia a hesla zodpovedáte výlučne vy. Súhlasíte s tým, že spoločnosť Apple nenesie žiadnu zodpovednosť za stratu vášho zariadenia ani za stratu prístupu k vášmu zariadeniu. Súhlasíte s tým, že spoločnosť Apple nenesie žiadnu zodpovednosť v prípade, že vykonáte nepovolené úpravy systému iOS (napríklad formou nazývanou „jailbreak“).</p>
<p class="p2"><br></p>
<p class="p1">Ak svoje zariadenie stratíte alebo vám boli odcudzené, pričom máte zapnutú funkciu Nájsť môj iPhone, môžete sa pomocou nej pokúsiť pozastaviť možnosť platieb pomocou virtuálnych Podporovaných platobných kariet na svojom zariadení tým, že prepnete zariadenie do režimu Stratené. Svoje zariadenie môžete aj vymazať, pričom dôjde k pokusu o pozastavenie možnosti vykonávania platieb pomocou virtuálnych Podporovaných platobných kariet na vašom zariadení a pokusu o odstránenie Kariet podporovaných funkciou Apple Pay. Zároveň by ste mali kontaktovať vydavateľa vašich Podporovaných platobných kariet a obchodníka, ktorý vydal vaše Karty podporované funkciou Apple Pay, a zamedzili tak neoprávnenému prístupu k vašim virtuálnym Podporovaným kartám.</p>
<p class="p2"><br></p>
<p class="p1">Ak spoločnosti Apple nahlásite podvodnú alebo nepovolenú aktivitu, alebo ak má spoločnosť Apple podozrenie na takúto aktivitu, súhlasíte s tým, že budete so spoločnosťou Apple spolupracovať na akomkoľvek vyšetrovaní a že použijete všetky nami stanovené opatrenia na zamedzenie podvodom.</p>
<p class="p2"><br></p>
<p class="p1"><b>5. Obmedzenie zodpovednosti</b></p>
<p class="p2"><b></b><br></p>
<p class="p1">S VÝNIMKOU ZRIEKNUTÍ SA ZÁRUK A OBMEDZENIA ZODPOVEDNOSTI UVEDENÉHO V LICENCII SPOLOČNOSŤ APPLE NENESIE ŽIADNU ZODPOVEDNOSŤ ZA NÁKUPY, PLATBY, TRANSAKCIE ANI INÉ KOMERČNÉ AKTIVITY REALIZOVANÉ POUŽITÍM FUNKCIE APPLE PAY, PRIČOM SÚHLASÍTE S TÝM, ŽE PRI RIEŠENÍ AKÝCHKOĽVEK OTÁZOK ALEBO SPOROV V SÚVISLOSTI SO SVOJIMI PODPOROVANÝMI KARTAMI, VIRTUÁLNYMI PODPOROVANÝMI KARTAMI A SÚVISIACIMI KOMERČNÝMI AKTIVITAMI SA BUDETE RIADIŤ VÝLUČNE ZMLUVAMI, KTORÉ MÔŽETE MAŤ UZATVORENÉ S VYDAVATEĽOM KARTY, S PLATOBNOU SIEŤOU ALEBO S PREDAJCOM.</p>
<p class="p2"><b></b><br></p>
<p class="p1">————————————</p>
<p class="p1"><b>OZNAMY SPOLOČNOSTI APPLE</b></p>
<p class="p1">Ak vás spoločnosť Apple potrebuje kontaktovať ohľadom vášho produktu alebo účtu, budete oboznámení emailom. Týmto dávate svoj súhlas s tým, že akékoľvek z týchto oznamov, ktoré vám zašleme, budú v súlade s nárokmi na právoplatnú oprávnenú komunikáciu.</p>
</body>
</html>
