<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="1265.21">
  <style type="text/css">
    p.p1 {margin: 0.0px 0.0px 0.0px 0.0px; font: 10.0px 'Helvetica Neue'}
    p.p2 {margin: 0.0px 0.0px 0.0px 0.0px; font: 10.0px 'Helvetica Neue'; min-height: 12.0px}
    span.s1 {text-decoration: underline}
  </style>
</head>
<body>
<p class="p1"><b>SLOVENSKY</b></p>
<p class="p2"><b></b><br></p>
<p class="p1"><b>UPOZORNENIE: POUŽÍVANÍM VÁŠHO iPADU, iPHONU ALEBO iPODU TOUCH (</b>„<b>iOS ZARIADENIE</b>“<b>) SA ZAVÄZUJETE DODRŽIAVAŤ NASLEDOVNÉ ZMLUVNÉ PODMIENKY:</b></p>
<p class="p2"><b></b><br></p>
<p class="p1"><b>A. <span class="Apple-converted-space">  </span>APPLE iOS SOFTVÉROVÁ LICENČNÁ ZMLUVA</b></p>
<p class="p1"><b>B. <span class="Apple-converted-space">  </span>OZNAMY SPOLOČNOSTI APPLE</b></p>
<p class="p2"><b></b><br></p>
<p class="p1"><b>APPLE INC.<span class="Apple-converted-space"> </span></b></p>
<p class="p1"><b>APPLE iOS SOFTVÉROVÁ LICENČNÁ ZMLUVA</b></p>
<p class="p1"><b>Licenčná zmluva koncového používateľa</b></p>
<p class="p2"><b></b><br></p>
<p class="p1"><b>PROSÍM POZORNE SI PREČÍTAJTE TÚTO SOFTVÉROVÚ LICENČNÚ ZMLUVU (</b>„<b>LICENCIU</b>“<b>) PREDTÝM, AKO ZAČNETE POUŽÍVAŤ VAŠE iOS ZARIADENIE, ALEBO NAŇ SŤAHOVAŤ SOFTVÉROVÉ AKTUALIZÁCIE, NA KTORÉ SA TÁTO LICENCIA TIEŽ VZŤAHUJE. POUŽÍVANÍM iOS ZARIADENIA ALEBO SŤAHOVANÍM SOFTVÉROVÝCH AKTUALIZÁCIÍ VYJADRUJETE SÚHLAS S PODMIENKAMI UVEDENÝMI V TEJTO LICENCII. POKIAĽ NESÚHLASÍTE S PODMIENKAMI UVEDENÝMI V TEJTO LICENCII, NEPOUŽÍVAJTE iOS ZARIADENIE ANI NESŤAHUJTE SOFTVÉROVÉ AKTUALIZÁCIE.<span class="Apple-converted-space"> </span></b></p>
<p class="p2"><b></b><br></p>
<p class="p1"><b>AK STE SI NEDÁVNO ZAKÚPILI iOS ZARIADENIE A NESÚHLASÍTE S PODMIENKAMI UVEDENÝMI V TEJTO LICENCII, MALI BY STE iOS ZARIADENIE VRÁTIŤ DO NAJBLIŽŠIEHO APPLE STORU ALEBO AUTORIZOVANÉMU DISTRIBÚTOROVI, U KTORÉHO STE iOS ZARIADENIE KÚPILI, KDE VÁM BUDÚ VRÁTENÉ PENIAZE V SÚLADE S PRAVIDLAMI APPLE TÝKAJÚCIMI SA VRÁTENIA VÝROBKOV. TIETO PRAVIDLÁ NÁJDETE NA ADRESE </b><a href="http://www.apple.com/legal/sales_policies/"><b>http://www.apple.com/legal/sales_policies/</b></a><b>.</b></p>
<p class="p2"><b></b><br></p>
<p class="p1"><b>1. Všeobecné podmienky.</b><span class="Apple-converted-space"> </span></p>
<p class="p1">(a) Softvér (vrátane kódu Boot ROM, vstavaného softvéru a softvéru tretích strán), dokumentácia, rozhrania, obsah, písma a akékoľvek dáta dodávané s iOS zariadením („Pôvodný iOS softvér“) vrátane vylepšení jednotlivých funkcií, softvérových aktualizácií alebo softvéru na obnovenie systému poskytovaného spoločnosťou Apple („Softvérové aktualizácie iOS“), či už v ROM pamäti alebo na iných nosičoch v akejkoľvek podobe (Pôvodný iOS softvér a Softvérové aktualizácie iOS sa súhrnne označujú ako „iOS softvér“), sú vám licencované, nie predané spoločnosťou Apple Inc. („Apple“) len na použitie v súlade s podmienkami uvedenými v tejto Licencii. Apple a jeho udeľovatelia licencií si ponechávajú vlastníctvo samotného iOS softvéru a vyhradzujú si všetky práva, ktoré vám výslovne neboli udelené. Súhlasíte s tým, že podmienky tejto Licencie sa budú vzťahovať na akúkoľvek aplikáciu od spoločnosti Apple, ktorá môže byť predinštalovaná na vašom iOS Zariadení, okrem prípadov, keď má daná aplikácia vlastnú licenciu. V týchto prípadoch súhlasíte s licenčnými podmienkami danej aplikácie.</p>
<p class="p2"><br></p>
<p class="p1">(b) Spoločnosť Apple môže vydať ďalšie softvérové aktualizácie iOS pre vaše iOS zariadenie. Softvérové aktualizácie iOS, ak budú vydané, nemusia nevyhnutne obsahovať všetky existujúce softvérové funkcie, prípadne nové funkcie, ktoré Apple vydá pre novšie alebo iné modely iOS zariadení.  Podmienky uvedené v tejto licencii sa vzťahujú na akékoľvek softvérové aktualizácie iOS poskytnuté spoločnosťou Apple, ktoré nahradia alebo doplnia pôvodný iOS softvérový produkt, pokiaľ nie je k softvérovej aktualizácii iOS priložená osobitná licencia. V takom prípade podlieha používanie iOS softvéru tejto priloženej licencii.</p>
<p class="p2"><br></p>
<p class="p1"><b>2. Práva a obmedzenia vyplývajúce z tejto licencie.</b><span class="Apple-converted-space"> </span></p>
<p class="p1">(a) Podľa pravidiel a podmienok uvedených v tejto Licencii vám bola udelená obmedzená neexkluzívna licencia na používanie iOS softvéru na jednom iOS zariadení vyrobenom firmou Apple. S výnimkou prípadov uvedených v časti 2(b) a ak tak nie je uvedené osobitnej zmluve medzi vami a spoločnosťou Apple, neumožňuje táto licencia používanie iOS softvéru na viac ako jednom iOS zariadení značky Apple a šírenie alebo poskytovanie iOS softvéru prostredníctvom siete, na ktorej by mohol byť používaný viacerými zariadeniami naraz, je zakázané. Táto Licencia vás neoprávňuje využívať rozhrania patentované spoločnosťou Apple a iné intelektuálne duševné vlastníctvo pri navrhovaní, vývoji, výrobe, udeľovaní licencie alebo distribúcii zariadení a príslušenstva tretích strán alebo softvérových aplikácií tretích strán určených na používanie s iOS zariadeniami. Na niektoré tieto činnosti vás oprávňujú samostatné licencie poskytované spoločnosťou Apple. Pre viac informácií týkajúcich sa vývoja zariadení a príslušenstva tretích strán pre iOS zariadenia prosím pošlite email na <a href="mailto:madeforipod@apple.com">madeforipod@apple.com</a>. Pre viac informácií týkajúcich sa vývoja softvérových aplikácií pre iOS zariadenia prosím pošlite email na <a href="mailto:devprograms@apple.com">devprograms@apple.com</a>.</p>
<p class="p2"><br></p>
<p class="p1">(b) Podľa pravidiel a podmienok uvedených v tejto Licencii vám bola udelená obmedzená neexkluzívna licencia na sťahovanie Softvérových aktualizácií iOS, ktoré Apple poskytne pre váš model iOS zariadenia na aktualizáciu alebo obnovenie softvéru na akomkoľvek iOS zariadení, ktoré vlastníte, alebo je pod vašou správou. Táto Licencia vám neumožňuje aktualizovať alebo obnovovať iOS zariadenie, ktoré nevlastníte alebo nespravujete, a zakazuje šírenie a poskytovanie Softvérových aktualizácií iOS prostredníctvom siete, na ktorej by mohli byť používané naraz viacerými zariadeniami alebo počítačmi. Ak si do svojho počítača stiahnete Softvérovú aktualizáciu iOS, môžete si pre potreby zálohovania vytvoriť jednu kópiu Softvérovej aktualizácie iOS uloženú vo vašom počítači v čitateľnom formáte pod podmienkou, že táto kópia bude obsahovať všetky autorské práva alebo iné upozornenia týkajúce sa vlastníckych práv, ktoré obsahuje aj originál.<span class="Apple-converted-space"> </span></p>
<p class="p2"><br></p>
<p class="p1">(c) V rozsahu, v akom sú na vašom iOS Zariadení v čase jeho zakúpenia predinštalované aplikácie od spoločnosti Apple z predajne App Store (“Predinštalované aplikácie”), sa budete musieť prihlásiť do predajne App Store a prepojiť tieto Predinštalované aplikácie so svojím účtom v predajni App Store, ak chcete tieto aplikácie používať na svojom iOS Zariadení. Pri prepájaní jednej Predinštalovanej aplikácie so svojím účtom v predajni App Store súčasne automaticky prepojíte s účtom aj všetky ostatné Predinštalované aplikácie na svojom iOS zariadení. Ak sa rozhodnete prepojiť Predinštalované aplikácie so svojím účtom App Store, súhlasíte s tým, že spoločnosť Apple môže prenášať, zhromažďovať, udržiavať, spracovávať a používať Apple ID používané vaším účtom App Store a jedinečný hardvérový identifikátor získaný z vášho iOS Zariadenia ako jedinečné identifikátory účtu za účelom overovania oprávnenosti vašich požiadaviek a poskytovania prístupu k Preinštalovaným aplikáciám prostredníctvom predajne App Store. Ak nechcete používať Predinštalované aplikácie, môžete ich zo svojho iOS Zariadenia kedykoľvek vymazať.</p>
<p class="p2"><br></p>
<p class="p1">(d) Nesmiete a súhlasíte s tým, že nebudete a rovnako, že neumožníte iným osobám kopírovať (s výnimkou prípadov jednoznačne uvedených v tejto Licencii), dekompilovať, aplikovať reverzné inžinierstvo, rozoberať, pokúšať sa získať zdrojový kód, dekódovať, upravovať ani vytvárať diela odvodené z iOS softvéru alebo akýchkoľvek služieb poskytovaných iOS softvérom ani z akejkoľvek ich časti (s výnimkou a len v rozsahu, v akom je ľubovoľné vyššie uvedené obmedzenie zakázané príslušným právom alebo licenčnými podmienkami vzťahujúcimi sa na používanie open-source súčastí, ktoré môžu byť súčasťou iOS softvéru).</p>
<p class="p2"><br></p>
<p class="p1">(e) iOS softvér môže byť použitý na reprodukciu materiálov v prípade, že bude obmedzený na reprodukciu materiálov, ktoré nie sú chránené autorskými právami, materiálov, ktorých autorské práva vlastníte vy, alebo materiálov, ktoré ste oprávnený reprodukovať podľa zákona. Vlastnícke práva a práva na duševné vlastníctvo vzťahujúce sa na ľubovoľný obsah zobrazený, uložený alebo získaný prostredníctvom vášho iOS Zariadenia sú majetkom príslušného vlastníka daného obsahu. Takýto obsah môže byť chránený autorským právom alebo ďalšími zákonmi a dohodami na ochranu duševného vlastníctva a jeho používanie môže podliehať podmienkam používania tretej strany, ktorá obsah poskytuje. Pokiaľ sa tu neuvádza inak, táto Licencia vám neudeľuje žiadne práva na používanie takého obsahu, ani nezaručuje, že vám takýto obsah bude naďalej dostupný.<span class="Apple-converted-space"> </span></p>
<p class="p2"><br></p>
<p class="p1">(f) Súhlasíte s tým, že budete používať iOS softvér a Služby (tak, ako sú definované v časti 5) v súlade so všetkými príslušnými zákonmi vrátane miestnych zákonov krajiny alebo oblasti, v ktorej bývate, alebo v ktorej sťahujete alebo používate iOS softvér a Služby. Funkcie iOS Softvéru a Služieb nemusia byť dostupné vo všetkých jazykoch alebo oblastiach, niektoré funkcie sa môžu líšiť podľa oblasti a niektoré môžu byť obmedzené alebo nedostupné u vášho poskytovateľa služby. Pre niektoré funkcie iOS Softvéru a Služieb, napríklad FaceTime alebo iMessage, sa vyžaduje pripojenie Wi-Fi alebo mobilné dátové pripojenie.</p>
<p class="p2"><br></p>
<p class="p1">(g) Na používanie predajne App Store sa vyžaduje jedinečná kombinácia užívateľského mena a hesla nazývaná Apple ID. Apple ID sa vyžaduje aj na prístup k aktualizáciám aplikácií a určitým funkciám iOS Softvéru a Služieb. Beriete na vedomie, že množstvo funkcií a Služieb iOS softvéru prenáša dáta, čo môže mať za následok zvýšenie poplatkov za prenos dát v mobilnej sieti, a že za takéto poplatky nesiete plnú zodpovednosť. Môžete určiť, ktoré aplikácie majú povolenie používať mobilné dáta a v nastaveniach Mobilných dát si môžete zobraziť odhadované množstvo dát, ktoré spotrebovali dané aplikácie. Viac informácií nájdete v užívateľskej príručke vášho iOS zariadenia.</p>
<p class="p2"><br></p>
<p class="p1">(h) Ak sa rozhodnete povoliť automatické aktualizácie aplikácií, vaše iOS Zariadenie bude u spoločnosti Apple pravidelne zisťovať dostupnosť aktualizácií aplikácií na vašom zariadení. V prípade, že sa zistí dostupná aktualizácia, automaticky sa stiahne do vášho zariadenia a nainštaluje sa. Automatické aktualizácie aplikácií môžete kedykoľvek úplne vypnúť tak, že prejdete na Nastavenia, klepnete na položku iTunes a App Store a v časti Automatické sťahovanie vypnete aktualizácie.</p>
<p class="p2"><br></p>
<p class="p1"><b>3. Presun práv.</b> Je zakázané prenajímať, požičiavať, predávať, nanovo distribuovať alebo licencovať iOS softvér. Môžete však raz a natrvalo presunúť všetky vaše licenčné práva na iOS softvér ďalšej strane v spojitosti s prevodom vlastníctva vášho iOS zariadenia za nasledujúcich podmienok: (a) prevod musí zahŕňať vaše iOS zariadenie a všetok iOS softvér, vrátane všetkých jeho častí, originálnych nosičov, tlačených materiálov a tejto Licencie; (b) neponecháte si žiadnu kópiu iOS softvéru, celkovú ani čiastočnú, vrátane kópií uložených na počítači alebo inom pamäťovom zariadení; (c) druhá strana, ktorá od vás získa iOS softvér, si prečíta a vyjadrí súhlas s podmienkami uvedenými v tejto Licencii.</p>
<p class="p2"><br></p>
<p class="p1"><b>4. Súhlas s použitím údajov.<span class="Apple-converted-space"> </span></b></p>
<p class="p1">(a) <span class="s1">Diagnostické údaje a údaje o používaní</span><b> (Ak sa rozhodnete pre zber diagnostických údajov a údajov týkajúcich sa používania, súhlasíte s tým, že spoločnosť Apple a jej dcérske spoločnosti a agenti môžu zhromažďovať, uchovávať, spracovávať a využívať diagnostické a technické informácie a informácie týkajúce sa používania a s tým súvisiace informácie </b>(„Diagnostické údaje a údaje o používaní“) vrátane (ale nielen) jedinečných identifikátorov systému alebo hardvéru, informácií o vašom iOS zariadení, počítači, systémovom a aplikačnom softvéri a perifériách, ktoré sú pravidelne zhromažďované kvôli poskytovaniu a vylepšovaniu produktov a služieb spoločnosti Apple, uľahčovaniu poskytovania softvérových aktualizácií, podpory produktu a ostatných vám poskytovaných služieb (ak existujú) súvisiacich s iOS softvérom a kvôli overovaniu dodržiavania podmienok uvedených v tejto Licencii. Spoločnosť Apple môže využívať takéto informácie, pokiaľ sú zhromažďované v podobe, ktorá neumožňuje vašu identifikáciu, na vyššie uvedené účely. Ak sa rozhodnete poskytovať tieto údaje a máte zapnuté lokalizačné služby, môže byť do Apple odosielaná aj poloha vášho zariadenia. Táto je odosielaná za účelom analýzy možných problémov výkonu bezdrôtového alebo mobilného pripojenia (napríklad intenzity mobilného signálu na istom mieste). Ak chcete partnerom Apple, vývojárom tretích strán a poskytovateľom obsahu umožniť vylepšovanie ich softvéru, hardvéru, kurzov, materiálov a služieb určených na použitie s produktmi Apple, spoločnosť Apple môže ktorémukoľvek takémuto subjektu poskytnúť určitú časť Diagnostických údajov a údajov o používaní, ktoré sú relevantné pre softvér, hardvér, kurzy, materiály alebo služby daného subjektu, pokiaľ sú Diagnostické údaje a údaje o používaní v takej forme, ktorá vás osobne neidentifikuje.<span class="Apple-converted-space"> </span></p>
<p class="p2"><br></p>
<p class="p1">(b) <span class="s1">Informácie o polohe.</span> Spoločnosť Apple a jej partneri, licencori a vývojári tretích strán môžu prostredníctvom iOS zariadenia poskytovať isté služby, ktoré sú závislé na informáciách o polohe. Aby mohli byť tieto služby vylepšované a poskytované tam, kde to je možné, spoločnosť Apple a jej partneri, licencori a vývojári tretích strán môžu prenášať, zhromažďovať, udržiavať, spracovávať a využívať údaje o vašej polohe vrátane okamžitej geografickej polohy vášho iOS zariadenia, informácií o rýchlosti pohybu, žiadostí o vyhľadanie lokality/polohy a miest zakúpenia a spustenia aplikácií. Informácie o polohe a žiadosti získané spoločnosťou Apple sú zhromažďované vo forme, ktorá vás osobne neidentifikuje, a môžu byť použité spoločnosťou Apple a jej partnermi, licencormi a vývojármi tretích strán na poskytovanie a vylepšovanie polohovo-špecifických produktov a služieb. <b>Používaním akýchkoľvek služieb založených na polohe na vašom iOS zariadení súhlasíte s tým, aby spoločnosť Apple a jej partneri, licencori a vývojári tretích strán prenášali, zhromažďovali, udržiavali, spracovávali a využívali údaje o vašej polohe a vaše žiadosti za účelom poskytovania a vylepšovania takýchto produktov a služieb.</b> Od tohto súhlasu môžete kedykoľvek odstúpiť tak, že v nastaveniach iOS zariadenia vypnete Lokalizačné služby globálne pre celé zariadenie alebo individuálne pre jednotlivé položky využívajúce informácie o polohe na vašom iOS zariadení. Pri použití aplikácií tretích strán na vašom iOS zariadení, ktoré používajú alebo poskytujú služby určovania polohy, by ste si mali prečítať zmluvné podmienky a podmienky ochrany osobných údajov pre tieto aplikácie alebo služby tretích strán.</p>
<p class="p2"><br></p>
<p class="p1">(c) <span class="s1">Siri a Diktovanie.</span> Pokiaľ vaše iOS zariadenie podporuje funkciu Siri a Diktovania, môžu vám tieto funkcie umožňovať vykonávanie žiadostí, zadávanie príkazov a diktovanie textu na zariadení pomocou hlasu. Pri používaní funkcií Siri alebo Diktovanie bude všetko, čo poviete, zaznamenané a odoslané do spoločnosti Apple za účelom skonvertovania hlasového vstupu na text a za účelom spracovania vašich žiadostí. Vaše zariadenie bude odosielať do spoločnosti Apple aj ďalšie informácie, ako sú napríklad vaše meno a prezývka, mená kontaktov v adresári, ich prezývky a vzťah s vami (napr. „môj otec“), názvy skladieb vo vašich zbierkach a informácie o zariadeniach s podporou HomeKit, ktoré používatev domácnosti (súhrnne označované ako „užívateľské dáta“). Všetky tieto dáta umožňujú funkciám Siri a Diktovanie lepšie rozpoznávať to, čo hovoríte. Tieto dáta nebudú prepojené so žiadnymi ďalšími dátami, ktoré mohli byť zhromaždené spoločnosťou Apple pri vašom používaní iných služieb. <b>Používaním funkcií Siri alebo Diktovanie súhlasíte s tým, aby spoločnosť Apple a jej partneri a licencori prenášali, zhromažďovali, udržiavali, spracovávali a využívali váš hlasový vstup a užívateľské dáta za účelom poskytovania a vylepšovania funkcií Siri, Diktovanie a samotného diktovania v ďalších produktoch a službách spoločnosti Apple.</b><span class="Apple-converted-space"> </span></p>
<p class="p2"><br></p>
<p class="p1">Ak máte zapnuté lokalizačné služby, bude kvôli presnejšej odpovedi na vaše polohovo-špecifické žiadosti poloha vášho zariadenia v čase vytvorenia žiadosti pomocou Siri taktiež odoslaná do Apple. Funkcie Siri založené na polohe môžete zakázať tak, že v nastaveniach lokalizačných služieb na vašom iOS zariadení vypnete Siri.</p>
<p class="p2"><br></p>
<p class="p1">Pomocou funkcie Siri môžete interagovať s iOS zariadením aj bez jeho odomykania. Ak ste na svojom iOS zariadení povolili uzamykanie heslom a chcete zabrániť používaniu Siri, keď je zariadenie zamknuté, klepnite na Nastavenia, Všeobecné, Uzamykanie heslom a posuňte prepínač pri možnosti Siri do polohy „Vyp.“.</p>
<p class="p2"><br></p>
<p class="p1">Funkcie Siri a Diktovanie môžete kedykoľvek úplne vypnúť. Ak ich chcete vypnúť, klepnite na Všeobecné, Siri a posuňte prepínač pri možnosti Siri do polohy „Vyp.“.<span class="Apple-converted-space"> </span></p>
<p class="p2"><br></p>
<p class="p1">(d) <span class="s1">FaceTime; Volanie cez Wi-Fi; iMessage</span>. Ak chcete nastaviť a používať funkciu volaní FaceTime („FaceTime“), funkciu volania cez Wi-Fi („Volanie cez Wi-Fi“) alebo funkciu výmeny správ („iMessage“) iOS Softvéru, budú na to potrebné určité jedinečné identifikátory pre vaše iOS Zariadenie a účet. Tieto jedinečné identifikátory môžu zahŕňať vašu emailovú adresu (adresy), informácie o poskytnutom Apple ID, hardvérový identifikátor vášho iOS zariadenia a telefónne číslo vášho iPhonu. <b>Používaním iOS softvéru súhlasíte s tým, že Apple môže prenášať, zhromažďovať, udržiavať, spracovávať a používať tieto identifikátory za účelom poskytovania a vylepšovania funkcií FaceTime, Volanie cez Wi-Fi a iMessage.</b> Zároveň beriete na vedomie, že druhej strane sa v závislosti od vami vybratého nastavenia zobrazí vaše telefónne číslo (aj ak sa jedná o blokované číslo) alebo v prípade funkcií FaceTime a iMessage vaša emailová adresa.<span class="Apple-converted-space"> </span></p>
<p class="p2"><br></p>
<p class="p1">Spoločnosť Apple môže kvôli zjednodušeniu doručenia vašich iMessage správ a kvôli zachovaniu konverzácií na všetkých vašich zariadeniach na krátky čas uchovať vaše iMessage správy v zašifrovanej podobe. Ak vašu správu nie je možné odoslať ako iMessage, je možné, že bude odoslaná ako SMS alebo MMS správa, odoslanie ktorej môže byť spoplatnené operátorom.</p>
<p class="p2"><br></p>
<p class="p1">Funkciu FaceTime môžete vypnúť tak, že v iOS Zariadení prejdete na nastavenie FaceTime, alebo prejdete na nastavenie Obmedzenia a zapnete obmedzenie pre FaceTime. Funkciu FaceTime môžete obmedziť len na používanie Wi-Fi tak, že prejdete do nastavenia FaceTime a posuniete prepínač „Použiť mobilné dáta“ do polohy „Vyp.“. Volanie cez Wi-Fi môžete vypnúť tak, že v iOS Zariadení prejdete na nastavenie Volanie cez Wi-Fi alebo vypnete pripojenie WiFi. Podobne môžete službu iMessage vypnúť v nastavení Správy na svojom iOS zariadení.</p>
<p class="p2"><br></p>
<p class="p1">(e) Continuity. Na nastavenie a používanie niektorých funkcií Continuity v iOS softvéri (Handoff, iPhone Cellular Calls, SMS Relay) sa vyžadujú určité jedinečné identifikátory vášho iOS zariadenia a vášho účtu. Tieto jedinečné identifikátory môžu zahŕňať vašu emailovú adresu (adresy), informácie o poskytnutom Apple ID, hardvérový identifikátor vašich iOS zariadení a telefónne číslo vášho iPhonu. Používaním iOS softvéru súhlasíte s tým, že Apple môže prenášať, zhromažďovať, udržiavať, spracovávať a používať tieto identifikátory za účelom poskytovania a vylepšovania funkcií Continuity. Spoločnosť Apple môže kvôli zjednodušeniu doručenia vašich SMS a MMS a kvôli zachovaniu konverzácií na všetkých vašich zariadeniach na krátky čas uchovať vaše správy v zašifrovanej podobe. Handoff môžete vypnúť v nastavení Handoff &amp; Suggested Apps na svojom iOS zariadení. Ak už na určitom zariadení nechcete dostávať SMS ani MMS, môžete prejsť na nastavenie Správy, klepnúť na položku Prijímanie a odosielanie a vybrať telefónne číslo, na ktorom už nechcete dostávať správy. Ak už nechcete uskutočňovať ani prijímať hovory na ostatných zariadeniach, na iPhone prejdite na nastavenia FaceTime a vypnite iPhone Cellular Calls, prípadne prejdite na rovnaké nastavenia na svojich ostatných zariadeniach a funkciu vypnite na nich.</p>
<p class="p2"><br></p>
<p class="p1">(f)<span class="s1"> Map</span>y. Služba a funkcie máp iOS Softvéru („Mapy“) vrátane údajového pokrytia mapy sa môžu líšiť podľa oblasti. Pri používaní ľubovoľných polohovo založených funkcií Máp, ako je napríklad navigácia, premávka alebo lokálne vyhľadávanie, môžu byť rôzne informácie založené na polohe a informácie týkajúce sa používania, vrátane okamžitej geografickej polohy vášho iOS zariadenia, odosielané do spoločnosti Apple kvôli spracovaniu vašej žiadosti a za účelom vylepšenia Máp. Takéto údaje o polohe a používaní sú zhromažďované spoločnosťou Apple v podobe, ktorá neumožňuje vašu osobnú identifikáciu. <b>Používaním Máp súhlasíte s tým, že spoločnosť Apple a jej dcérske spoločnosti a agenti môžu prenášať, zhromažďovať, spravovať, spracovávať a používať tieto informácie za účelom poskytovania a vylepšovania služby Mapy a jej funkcií a ďalších produktov a služieb spoločnosti Apple.</b> Funkcie Máp založené na polohe môžete zakázať tak, že prejdete do nastavenia lokalizačných služieb na svojom iOS zariadení a vypnete individuálne nastavenie polohy pre Mapy. Niektoré funkcie Máp, ako napríklad navigácia, však budú po zakázaní lokalizačných služieb nedostupné.</p>
<p class="p2"><br></p>
<p class="p1">(g) <span class="s1">Reklama založená na záujme z iAd</span>. Apple vám môže poskytovať „reklamu založenú na záujme“ (interest-based advertising). Ak nechcete na vašom iOS zariadení prijímať takéto reklamy, môžete na svojom iOS zariadení zapnúť nastavenie Obmedziť sledovanie reklám. Ak sa rozhodnete neprijímať tento druh reklamy, budete naďalej prijímať rovnaké množstvo mobilných reklám. Tieto však budú menej relevantné, keďže nebudú vyberané podľa vašich záujmov. Môžu sa vám naďalej zobrazovať reklamy súvisiace s obsahom webovej stránky alebo aplikácie, prípadne reklamy vychádzajúce z ďalších neosobných údajov.<span class="Apple-converted-space"> </span></p>
<p class="p2"><br></p>
<p class="p1">(h)<span class="s1"> Spotlight; návrhy Spotlightu v prehliadači Safari</span>. Keď používate Spotlight alebo Návrhy Spotlightu v prehliadači Safari, vaše vyhľadávacie dopyty, Návrhy Spotlightu, ktoré vyberiete, a súvisiace údaje o používaní sa odošlú spoločnosti Apple. Keď používate Spotlight, výsledky vyhľadávania na vašom zariadení sa neodošlú spoločnosti Apple. Ak máte zapnuté lokalizačné služby, poloha vášho iOS Zariadenia v čase odoslania vyhľadávacieho dopytu Spotlightu sa odošle spoločnosti Apple. Poloha, vyhľadávacie dopyty a informácie o používaní odoslané spoločnosti Apple budú spoločnosťou Apple použité iba na zvýšenie relevantnosti Návrhov Spotlightu a na vylepšenie ďalších produktov a služieb spoločnosti Apple. <b>Používaním Spotlightu a Návrhov Spotlightu v prehliadači Safari súhlasíte s tým, že spoločnosť Apple a jej dcérske spoločnosti a agenti môžu prenášať, zhromažďovať, spravovať, spracovávať a používať tieto informácie na zvyšovanie relevantnosti Návrhov Spotlightu a na vylepšovanie ďalších produktov a služieb spoločnosti Apple.</b></p>
<p class="p2"><br></p>
<p class="p1">Ak svoje vyhľadávacie dopyty odosielané Spotlightu a údaje o používaní Návrhov Spotlightu nechcete odosielať spoločnosti Apple, Návrhy Spotlightu môžete vypnúť. V takom prípade otvorte Nastavenia, klepknite na položku Všeobecné, na položku Spotlight vyhľadávanie a zrušte výber položky Návrhy Spotlightu. Ak vypnete Návrhy Spotlightu, Spotlight bude prehľadávať iba obsah vášho zariadenia. Ak nechcete, aby sa vaše vyhľadávacie dopyty v prehliadači Safari a údaje o používaní Návrhov Spotlightu odosielali spoločnosti Apple, svoje nastavenia ochrany osobných údajov v prehliadači Safari môžete kedykoľvek zmeniť. Ak to chcete urobiť, otvorte Nastavenia, klepknite na položku Safari, prejdite nadol na položku Ochrana osobných údajov a zabezpečenie a vyberte možnosti, ktoré chcete povoliť alebo zakázať.<span class="Apple-converted-space"> </span></p>
<p class="p2"><br></p>
<p class="p1">Lokalizačné služby pre Návrhy Spotlightu môžete vypnúť. Ak ich chcete vypnúť, otvorte Nastavenia, klepknite na položku Ochrana osobných údajov, Lokalizačné služby a Systémové služby a posuňte prepínač pri možnosti Návrhy Spotlightu do polohy „Vyp.“. Ak vo svojom zariadení vypnete Lokalizačné služby, vaša presná poloha sa nebude odosielať spoločnosti Apple. V záujme poskytovania relevantných návrhov pre vyhľadávanie môže spoločnosť Apple použiť IP adresu vášho internetového pripojenia na určenie vašej približnej polohy priradením IP adresy ku geografickej oblasti.</p>
<p class="p2"><br></p>
<p class="p1">(i) <span class="s1">iBooks; Podcasty</span>. Ak sa rozhodnete použiť funkciu synchronizácie aplikácií iBooks a Podcasty na synchronizáciu svojich záložiek, poznámok, kolekcií a údajov o odberoch podcastov so svojimi iOS Zariadeniami a počítačmi, beriete na vedomie, že takéto údaje sa odošlú spoločnosti Apple a uložia v spojitosti s vaším Apple ID, ktoré používate v predajni iBooks Store alebo iTunes Store, na účely synchronizácie takýchto údajov s vašimi ostatnými zariadeniami a počítačmi, ktoré majú oprávnenie na prístup k obsahu použitím daného Apple ID. Synchronizáciu môžete kedykoľvek vypnúť tak, že prejdete na Nastavenia a zmeníte možnosti synchronizácie pre aplikáciu iBooks, resp. pre aplikáciu Podcasty.</p>
<p class="p2"><br></p>
<p class="p1">(j) <span class="s1">Ochrana osobných údajov.</span> S vašimi osobnými údajmi sa po celý čas bude zaobchádzať v súlade so Zásadami ochrany osobných údajov spoločnosti Apple, na ktoré odkazuje táto Licencia, a ktoré sú dostupné na adrese: <a href="http://www.apple.com/legal/privacy/">http://www.apple.com/legal/privacy/</a>.</p>
<p class="p2"><br></p>
<p class="p1"><b>5. Služby a materiály tretích strán.</b><span class="Apple-converted-space"> </span></p>
<p class="p1">(a) iOS softvér môže umožniť prístup do iTunes Store spoločnosti Apple, do App Store, iBooks Store, Game Center, iCloudu, služby Mapy a ďalších služieb a webových stránok spoločnosti Apple a tretích strán (súhrnne označované ako „Služby“). Tieto služby nemusia byť dostupné vo všetkých jazykoch alebo krajinách. Na používanie služieb je nutný prístup na internet a využívanie určitých Služieb vyžaduje Apple ID a niektoré Služby vyžadujú súhlas s dodatočnými podmienkami, prípadne môžu byť dodatočne spoplatnené. Používaním tohto softvéru v spojení s Apple ID alebo inou službou Apple súhlasíte s podmienkami príslušnej služby, ako sú napríklad aktuálne podmienky a pravidlá používania iTunes Store, aktuálne podmienky a pravidlá používania Books Store pre krajinu, z ktorej máte prístup do takýchto predajní, a/alebo Game Center, ktoré sú dostupné na <a href="http://www.apple.com/legal/internet-services/itunes/ww/">http://www.apple.com/legal/internet-services/itunes/ww/</a>, prípadne s podmienkami používania iCloudu, ktoré sú dostupné na <a href="http://www.apple.com/legal/internet-services/icloud/ww/"><span class="s1">http://www.apple.com/legal/internet-services/icloud/ww/</span></a>.<span class="Apple-converted-space"> </span></p>
<p class="p2"><br></p>
<p class="p1">(b) Ak sa prihlásite do služby iCloud, niektoré funkcie iCloudu, ako napríklad iCloud Photo Library, My Photo Stream, iCloud Photo Sharing, Back Up alebo Find My iPhone, môžu byť dostupné priamo z iOS softvéru. Beriete na vedomie a súhlasíte s tým, že používanie iCloudu a týchto funkcií podlieha najnovším zmluvným podmienkam služby iCloud, ktoré sú dostupné na adrese: <a href="http://www.apple.com/legal/internet-services/icloud/ww/"><span class="s1">http://www.apple.com/legal/internet-services/icloud/ww/</span></a>.</p>
<p class="p2"><br></p>
<p class="p1">(c) Beriete na vedomie, že pri používaní Služieb sa môžete stretnúť s materiálmi, ktoré je možné považovať za urážlivé, nemravné alebo nevhodné, a ktoré môžu, ale nemusia obsahovať neformálny jazyk a že výsledky akéhokoľvek vyhľadávania alebo zadania URL môžu automaticky a neúmyselne odkázať na takéto nevhodné materiály. Napriek tomu súhlasíte s používaním Služieb na vašu vlastnú zodpovednosť a s tým, že spoločnosť Apple, jej dcérske spoločnosti, agenti, riadiaci pracovníci ani licencori nenesú zodpovednosť za obsah, ktorý je možné označiť ako urážlivý, nemravný alebo nevhodný.<span class="Apple-converted-space"> </span></p>
<p class="p2"><br></p>
<p class="p1">(d) Niektoré Služby môžu zobrazovať, zahŕňať alebo sprístupňovať obsah, dáta, informácie, aplikácie alebo materiály tretích strán („Materiály tretích strán“) alebo odkazovať na webové stránky tretích strán. Používaním Služieb beriete na vedomie a súhlasíte s tým, že spoločnosť Apple nie je zodpovedná za skúmanie a vyhodnocovanie obsahu, správnosti, úplnosti, aktuálnosti, platnosti, dodržiavania autorských práv, legálnosti, slušnosti, kvality a akýchkoľvek ďalších aspektov takýchto Materiálov tretích strán alebo webových stránok. Spoločnosť Apple, jej zamestnanci a dcérske spoločnosti nenesú voči vám alebo komukoľvek inému žiadnu zodpovednosť, nesúhlasia, ani nebudú súhlasiť s nesením zodpovednosti za Služby a Materiály tretích strán, webové stránky alebo akékoľvek ďalšie materiály, produkty alebo služby tretích strán. Materiály tretích strán a odkazy na iné webové stránky sú vám poskytované výhradne pre vaše vlastné pohodlie.<span class="Apple-converted-space"> </span></p>
<p class="p2"><br></p>
<p class="p1">(e) Ani spoločnosť Apple, ani žiaden z jej poskytovateľov obsahu nezaručuje dostupnosť, presnosť, úplnosť, spoľahlivosť alebo časovú aktuálnosť informácií týkajúcich sa cenných papierov, údajov o polohe alebo iných údajov zobrazených ktoroukoľvek Službou. Finančné informácie zobrazené akoukoľvek Službou je možné považovať len za všeobecné informácie a nie sú to odporúčania ako investovať. Predtým, ako uskutočníte akékoľvek transakcie s cennými papiermi na základe informácií získaných prostredníctvom Služieb, by ste sa mali poradiť s takým odborníkom na financie a cenné papiere, ktorý môže podľa zákona poskytovať tento druh informácií vo vašej krajine alebo oblasti. Údaje týkajúce sa polohy, získané prostredníctvom ktorejkoľvek Služby, vrátane služby Mapy spoločnosti Apple, sú určené len pre bežnú navigáciu a/alebo plánovanie a nie je možné spoliehať sa na ne v situáciách, ktoré vyžadujú presné určenie polohy a kde chybové, nepresné, časovo neaktuálne alebo neúplné informácie môžu viesť k smrti, zraneniu osôb alebo poškodeniu majetku a životného prostredia. Súhlasíte s tým, že výsledky prijaté v službe Mapy sa môžu odlišovať od aktuálnych podmienok na cestách alebo v teréne kvôli faktorom, ktoré môžu ovplyvniť presnosť dát služby Mapy, vrátane no nevynímajúc počasie, premávku a geopolitické udalosti. Pri používaní navigácie z dôvodu vlastnej bezpečnosti vždy venujte pozornosť dopravnému značeniu a aktuálnym podmienkam na ceste. Dodržiavajte zásady bezpečného šoférovania a dopravné predpisy a vezmite na vedomie, že na navigačných trasách pre peších sa nemusia vždy nachádzať chodníky alebo iné komunikácie pre chodcov.</p>
<p class="p2"><br></p>
<p class="p1">(f) Ak sa rozhodnete odosielať obsah prostredníctvom Služieb, prehlasujete, že vlastníte všetky práva alebo ste autorizovaný alebo máte právo na jeho odosielanie takéhoto obsahu a že takýto obsah neporušuje žiadne zmluvné podmienky vzťahujúce sa na Služby. Súhlasíte s tým, že Služby obsahujú zákonom chránený obsah, informácie a materiály, ktoré vlastní spoločnosť Apple, vlastníci stránok a/alebo ich držitelia licencií, a že sú chránené príslušnými zákonmi na ochranu intelektuálneho duševného vlastníctva a ďalšími zákonmi vrátane (okrem iného) autorských práv. Súhlasíte s tým, že nebudete používať tento zákonom chránený obsah, informácie ani materiály žiadnym spôsobom s výnimkou toho, ktorý pripúšťa používanie Služieb, ani akýmkoľvek iným spôsobom, ktorý odporuje podmienkam uvedeným v tejto Licencii alebo ktorý narúša práva súvisiace s duševným vlastníctvom tretej strany alebo spoločnosti Apple. Žiadna časť Služieb nesmie byť reprodukovaná akýmkoľvek spôsobom v akejkoľvek podobe. Súhlasíte s tým, že nebudete upravovať, prenajímať, požičiavať, predávať, distribuovať ani vytvárať odvodené diela založené na Službách akýmkoľvek spôsobom a nebudete zneužívať Služby akýmkoľvek neoprávneným spôsobom vrátane prenosu vírusov, červov, trójskych koní a podobného škodlivého softvéru a tiež vrátane neoprávneného prieniku alebo preťažovania kapacity siete. Ďalej súhlasíte s tým, že nebudete využívať Služby akýmkoľvek spôsobom na obťažovanie, urážanie, sledovanie, zastrašovanie, hanobenie ani na akékoľvek iné zasahovanie do práv inej strany a že spoločnosť Apple v žiadnom prípade nenesie zodpovednosť za takéto vaše používanie Služieb, ani za akékoľvek správy alebo prenosy, ktoré vám budú doručené pri používaní Služieb a ktorých obsah vás obťažuje, zastrašuje, hanobí, je pohoršujúci alebo nelegálny.</p>
<p class="p2"><br></p>
<p class="p1">(g) Navyše Služby a Materiály tretích strán, ku ktorým môžete pristupovať alebo na ne odkazovať z iOS zariadenia, prípadne ich zobrazovať na iOS zariadení, nie sú dostupné vo všetkých krajinách, oblastiach alebo jazykoch. Spoločnosť Apple netvrdí, že takéto Služby a Materiály tretích strán sú vhodné alebo dostupné na používanie na akomkoľvek konkrétnom mieste. V rozsahu, v akom sa rozhodnete využívať a pristupovať k takýmto Službám a Materiálom tretích strán, tak robíte z vlastnej vôle a nesiete zodpovednosť v súlade s akýmikoľvek platnými zákonmi, vrátane (ale nielen) miestnych zákonov a zákonov týkajúcich sa súkromia a zhromažďovania dát. Zdieľanie alebo synchronizácia fotiek prostredníctvom vášho iOS Zariadenia môže spôsobiť, že sa s vašimi fotkami prenesú aj metaúdaje vrátane údajov o mieste fotografovania. Spoločnosť Apple a držitelia licencií Apple si vyhradzujú právo zmeniť, pozastaviť, odstrániť alebo zablokovať prístup ku ktorejkoľvek Službe kedykoľvek a bez predchádzajúceho upozornenia. Spoločnosť Apple nebude za žiadnych okolností zodpovedná za odstránenie alebo zablokovanie prístupu k akýmkoľvek Službám. Spoločnosť Apple môže tiež kedykoľvek a bez predchádzajúceho upozornenia zaviesť obmedzenia vzťahujúce sa na používanie alebo pristupovanie k určitým Službám.<span class="Apple-converted-space"> </span></p>
<p class="p2"><br></p>
<p class="p1"><b>6. Ukončenie.</b> Táto licencia je platná až do jej ukončenia. Práva, ktoré sú vám vyhradené touto licenciou, automaticky a bez upozornenia od spoločnosti Apple zanikajú, alebo inak prestávajú byť účinné v prípade, že porušíte ktorúkoľvek z podmienok uvedených v tejto Licencii. Po skončení platnosti tejto Licencie by ste mali zastaviť akékoľvek používanie iOS softvéru. Časti 4, 5, 6, 7, 8, 9, 12 a 13 pretrvávajú aj po akejkoľvek uvedenej forme zrušenia tejto Licencie.</p>
<p class="p2"><br></p>
<p class="p1"><b>7. Zrieknutie sa záruk.</b><span class="Apple-converted-space"> </span></p>
<p class="p1">7.1<span class="Apple-converted-space">  </span>Ak ste zákazník - spotrebiteľ (niekto, kto používa iOS softvér pre súkromné účely), je možné, že na základe práv a zákonov krajiny pobytu sa na vás nebudú vzťahovať nasledovné obmedzenia. Ak sa chcete dozvedieť viac o vašich právach, kontaktujte miestnu organizáciu, ktorá má na starosti poradenstvo pre spotrebiteľov.</p>
<p class="p2"><br></p>
<p class="p1">7.2 <span class="Apple-converted-space">  </span>TÝMTO VYJADRUJETE SVOJ VEDOMÝ SÚHLAS S TÝM, ŽE V ROZSAHU POVOLENOM PRÍSLUŠNÝMI ZÁKONMI JE POUŽÍVANIE iOS SOFTVÉRU A AKÝCHKOĽVEK SLUŽIEB, KTORÉ SÚ VYKONÁVANÉ iOS SOFTVÉROM ALEBO KU KTORÝM PROSTREDNÍCTVOM iOS SOFTVÉRU PRISTUPUJETE, NA VAŠE VLASTNÉ RIZIKO A ZODPOVEDNOSŤ ZA TIETO RIZIKÁ TÝKAJÚCE SA USPOKOJIVEJ KVALITY, VÝKONNOSTI, PRESNOSTI A VÝKONU JE NA VÁS.<span class="Apple-converted-space"> </span></p>
<p class="p2"><br></p>
<p class="p1">7.3 <span class="Apple-converted-space">  </span>iOS SOFTVÉR A SLUŽBY SÚ DO MAXIMÁLNEJ MIERY POVOLENEJ ZÁKONOM POSKYTOVANÉ „TAK AKO SÚ“ A „AKO SÚ DOSTUPNÉ“ SO VŠETKÝMI NEDOSTATKAMI A BEZ AKEJKOĽVEK ZÁRUKY. APPLE A JEJ POSKYTOVATELIA LICENCIÍ (PRE ÚČELY ČASTÍ 7 A 8 SÚHRNNE NAZÝVANÍ „APPLE“) SA TÝMTO ZRIEKAJÚ VŠETKÝCH ZÁRUK A PODMIENOK TÝKAJÚCICH SA iOS SOFTVÉRU A JEHO SLUŽIEB, ČI UŽ PRIAMO VYJADRENÝCH, IMPLICITNÝCH ALEBO ZÁKONNÝCH, VRÁTANE, ALE NIELEN IMPLICITNÝCH ZÁRUK A/ALEBO PODMIENKY PREDAJNOSTI, USPOKOJIVOSTI KVALITY, VHODNOSTI PRE KONKRÉTNY ÚČEL POUŽITIA, PRESNOSTI, NERUŠENÉHO POUŽÍVANIA A NEPORUŠOVANIA PRÁV TRETÍCH STRÁN.<span class="Apple-converted-space"> </span></p>
<p class="p2"><br></p>
<p class="p1">7.4 <span class="Apple-converted-space">  </span>APPLE NERUČÍ ZA PRERUŠENIE VÁŠHO PÔŽITKU Z iOS SOFTVÉRU A JEHO SLUŽIEB, ANI ZA TO, ŽE FUNKCIE, KTORÉ ZAHŔŇA, ALEBO SLUŽBY, KTORÉ VYKONÁVA ALEBO POSKYTUJE, BUDÚ SPĹŇAŤ VAŠE POŽIADAVKY. APPLE TIEŽ NERUČÍ ZA TO, ŽE CHOD iOS SOFTVÉRU A JEHO SLUŽIEB BUDE NIČÍM NEPRERUŠENÝ ALEBO BEZCHYBNÝ, ŽE AKÁKOĽVEK SLUŽBA BUDE POSKYTOVANÁ NEUSTÁLE, ŽE CHYBY V TOMTO iOS SOFTVÉRI ALEBO JEHO SLUŽBÁCH BUDÚ OPRAVENÉ, ANI ZA TO, ČI BUDE TENTO iOS SOFTVÉR KOMPATIBILNÝ ALEBO SPOLUPRACUJÚCI SO SOFTVÉROM, APLIKÁCIAMI ALEBO SLUŽBAMI TRETÍCH STRÁN. INŠTALÁCIA TOHTO iOS SOFTVÉRU MÔŽE OVPLYVNIŤ DOSTUPNOSŤ A POUŽITEĽNOSŤ SOFTVÉRU, APLIKÁCIÍ ALEBO SLUŽIEB TRETÍCH STRÁN, AKO AJ PRODUKTOV A SLUŽIEB SPOLOČNOSTI APPLE.<span class="Apple-converted-space"> </span></p>
<p class="p2"><br></p>
<p class="p1">7.5 <span class="Apple-converted-space">  </span>ĎALEJ SÚHLASÍTE S TÝM, ŽE iOS SOFTVÉR A JEHO SLUŽBY NIE SÚ URČENÉ ALEBO VHODNÉ NA POUŽITIE V SITUÁCIACH ALEBO PROSTREDÍ, V KTOROM ZLYHANIE, ČASOVÉ PRESTOJE, CHYBY ALEBO NEZROVNALOSTI V OBSAHU, DÁTACH ALEBO INFORMÁCIACH ČERPANÝCH Z iOS SOFTVÉRU ALEBO JEHO SLUŽIEB MÔŽU VIESŤ K SMRTI, OSOBNÉMU ZRANENIU ALEBO ŤAŽKÉMU FYZICKÉMU POŠKODENIU, ČI POŠKODENIU ŽIVOTNÉHO PROSTREDIA, BEZMEDZNE ZAHŔŇAJÚC OBSLUHOVANIE NUKLEÁRNYCH ZARIADENÍ, VZDUŠNEJ NAVIGÁCIE ALEBO KOMUNIKAČNÝCH SYSTÉMOV, RIADENIE VZDUŠNEJ PREVÁDZKY, SYSTÉMY PRE PODPORU ŽIVOTNÝCH FUNKCIÍ A SYSTÉMY RIADENIA ZBRANÍ.<span class="Apple-converted-space"> </span></p>
<p class="p2"><br></p>
<p class="p1">7.6 <span class="Apple-converted-space">  </span>ŽIADNA ÚSTNA ALEBO PÍSOMNÁ INFORMÁCIA, KTORÚ POSKYTNE SPOLOČNOSŤ APPLE ALEBO JEJ AUTORIZOVANÝ ZÁSTUPCA, NESLÚŽI AKO ZÁRUKA. AK SA UKÁŽE, ŽE SÚ iOS SOFTVÉR ALEBO JEHO SLUŽBY CHYBNÉ, CELKOVÉ NÁKLADY NA VŠETKU POTREBNÚ ÚDRŽBU, OPRAVY ALEBO NÁPRAVY SÚ VO VAŠEJ VLASTNEJ RÉŽII. VZHĽADOM NA TO, ŽE NIEKTORÉ PRÁVNE SYSTÉMY NEPOVOĽUJÚ VYŇATIE IMPLICITNÝCH ZÁRUK ALEBO OBMEDZENÍ NA UPLATNITEĽNÉ ZÁKONOM URČENÉ SPOTREBITEĽSKÉ PRÁVA, JE MOŽNÉ, ŽE SA NA VÁS VYŠŠIE UVEDENÉ VÝNIMKY A OBMEDZENIA NEVZŤAHUJÚ.<span class="Apple-converted-space"> </span></p>
<p class="p2"><br></p>
<p class="p1"><b>8. Obmedzenie zodpovednosti. </b>AŽ DO ROZSAHU NEZAKÁZANÉHO PRÍSLUŠNÝM ZÁKONOM SPOLOČNOSŤ APPLE, JEJ DCÉRSKE SPOLOČNOSTI, AGENTI ANI RIADIACI PRACOVNÍCI NEZODPOVEDAJÚ ZA OSOBNÉ ZRANENIA ALEBO AKÉKOĽVEK NÁHODNÉ, ZVLÁŠTNE, NEPRIAME ALEBO AKÉKOĽVEK SÚVISIACE POŠKODENIA, BEZMEDZNE ZAHŔŇAJÚC POŠKODENIA KVÔLI STRATE ZISKOV, POŠKODENIE ALEBO STRATU DÁT, CHYBU PRI POSIELANÍ ALEBO PRIJÍMANÍ DÁT (VRÁTANE, OKREM INÉHO, INŠTRUKCIÍ PRE KURZY, ÚLOH A MATERIÁLOV), PRERUŠENIE OBCHODU ALEBO AKÉKOĽVEK ĎALŠIE OBCHODNÉ UJMY ALEBO STRATY VZNIKNUTÉ Z ALEBO VZŤAHUJÚCE SA NA VAŠE POUŽÍVANIE ALEBO VAŠU NESCHOPNOSŤ POUŽÍVAŤ iOS SOFTVÉR A JEHO SLUŽBY ALEBO AKÝKOĽVEK SOFTVÉR ALEBO APLIKÁCIE TRETÍCH STRÁN SPOJENÉ S iOS SOFTVÉROM ALEBO SLUŽBAMI SPÔSOBENÉ AKÝMKOĽVEK SPÔSOBOM A BEZ OHĽADU NA TEÓRIU O ZODPOVEDNOSTI (PROSTREDNÍCTVOM ZMLUVY, SPORU ALEBO INAK) A AJ V PRÍPADE, ŽE BOLA SPOLOČNOSŤ APPLE O TÝCHTO MOŽNÝCH UJMÁCH UPOVEDOMENÁ. VZHĽADOM NA TO, ŽE NIEKTORÉ PRÁVNE SYSTÉMY NEPOVOĽUJÚ VYLÚČENIE ALEBO OBMEDZENIE ZODPOVEDNOSTI ZA OSOBNÉ ZRANENIE ALEBO NÁHODNÉ ČI SÚVISIACE UJMY, JE MOŽNÉ, ŽE SA NA VÁS VYŠŠIE UVEDENÉ VÝNIMKY A OBMEDZENIA NEVZŤAHUJÚ. Výška odškodného v rámci zodpovednosti spoločnosti Apple voči vašim stratám (iná, než vyžadovaná uplatniteľným zákonom v prípadoch osobného zranenia) nemôže v žiadnom prípade presiahnuť dvestopäťdesiat dolárov (250,00 USD). Predchádzajúce obmedzenia platia aj v prípade, že vyššie uvedená náprava nesplní svoj pôvodný účel.</p>
<p class="p2"><br></p>
<p class="p1"><b>9. Digitálne certifikáty. </b>iOS softvér zahŕňa funkcie, ktoré mu umožňujú prijímať digitálne certifikáty vydané či už spoločnosťou Apple, alebo tretími stranami. ZA ROZHODOVANIE O SPOĽAHLIVOSTI CERTIFIKÁTU, VYDANÉHO SPOLOČNOSŤOU APPLE ALEBO TREŤOU STRANOU, STE PLNE ZODPOVEDNÍ VY. DIGITÁLNE CERTIFIKÁTY POUŽÍVATE NA VLASTNÚ ZODPOVEDNOSŤ. SPOLOČNOSŤ APPLE NEPOSKYTUJE ŽIADNE ZÁRUKY, VYSLOVENÉ ANI IMPLICITNÉ, NA PREDAJNOSŤ ALEBO VHODNOSŤ PRODUKTU PRE KONKRÉTNE POUŽITIE, PRESNOSŤ, BEZPEČNOSŤ A NEPORUŠOVANIE PRÁV TRETEJ STRANY VZHĽADOM NA DIGITÁLNE CERTIFIKÁTY.<span class="Apple-converted-space"> </span></p>
<p class="p2"><br></p>
<p class="p1"><b>10. Kontrola exportu. </b>iOS Softvér nesmiete používať ani inak exportovať či reexportovať iným spôsobom, ako povoľuje zákon USA a zákony jurisdikcií, v ktorých bol iOS Softvér zaobstaraný. iOS Software sa, okrem iného, osobitne nesmie exportovať ani reexportovať (a) do ktorýchkoľvek krajín, na ktoré USA uvalili embargo, ani (b) žiadnej osobe uvedenej na zozname Specially Designated Nationals ministerstva financií USA alebo na zozname Denied Persons List alebo Entity List ministerstva obchodu USA. Používaním iOS softvéru vyjadrujete a zaručujete sa, že sa nenachádzate v žiadnej z týchto krajín ani na žiadnom takomto zozname. Tiež sa zaväzujete, že nebudete iOS softvér používať na žiaden účel, ktorý by bol zakázaný zákonmi Spojených štátov amerických, čo zahŕňa predovšetkým, ale nielen vyvíjanie, navrhovanie, výrobu alebo produkciu riadených striel a nukleárnych, chemických alebo biologických zbraní.</p>
<p class="p2"><br></p>
<p class="p1"><b>11. Koncoví užívatelia v štátnej správe. </b>iOS softvér a súvisiaca dokumentácia sú „komerčnými položkami“, pričom tento pojem je definovaný v americkej Zbierke federálnych predpisov 48 C.F.R. §2.101 a pozostáva z „komerčného počítačového softvéru“ a „dokumentácie ku komerčnému počítačovému softvéru“, pričom tieto pojmy sa spomínajú v uvedenej Zbierke 48 C.F.R. §12.212 alebo 48 C.F.R. §227.7202, podľa príslušnosti. V súlade so Zbierkou federálnych predpisov 48 C.F.R. §12.212 alebo 48 C.F.R. §227.7202-1 až 227.7202-4, podľa príslušnosti, komerčný počítačový softvér a dokumentácia ku komerčnému počítačovému softvéru sú licencované americkým vládnym užívateľom (a) len ako komerčné položky a (b) len s tými právami, ktoré boli udelené všetkým ostatným bežným koncovým užívateľom v súlade s tu uvedenými zmluvnými podmienkami. Ešte nepublikované práva sú vyhradené podľa autorského práva Spojených štátov amerických.</p>
<p class="p2"><br></p>
<p class="p1"><b>12. Kontrolné zákony a oddeliteľnosť.</b> Táto licencia bude spravovaná a vykladaná v súlade so zákonmi štátu Kalifornia s výnimkou konfliktu právnych princípov. Táto licencia by nemala byť riadená Dohodou Spojených národov o zmluvách o medzinárodnom predaji tovarov, ktorých aplikácia je jasne vylúčená. Ak ste spotrebiteľ s pobytom v Spojenom kráľovstve, bude táto licencia podliehať miestnym zákonom a jurisdikcii miesta vášho pobytu. Ak z akýchkoľvek príčin vznesie súd kompetentného právneho systému námietku neuplatniteľnosti akejkoľvek klauzuly, alebo prehlási jej časť za právne neúčinnú, zvyšok tejto Licencie zostáva v plnej platnosti a moci.<span class="Apple-converted-space"> </span></p>
<p class="p2"><br></p>
<p class="p1"><b>13. Kompletná dohoda; úradný jazyk.</b> Táto licencia utvára celú dohodu medzi vami a spoločnosťou Apple vzťahujúcu sa na používanie iOS softvéru a nahrádza všetky predošlé a súčasné dohody, týkajúce sa tejto veci. Žiadne dodatky ani modifikácie tejto Licencie nebudú záväzné, pokiaľ nebudú v písomnej forme a podpísané spoločnosťou Apple. Preklad tejto licencie do akéhokoľvek jazyka vznikol na základe lokálnych požiadaviek a v prípade nezhody medzi anglickou a neanglickou verziou platí pôvodná anglická verzia v rozsahu, aký povoľujú miestne právne normy.</p>
<p class="p2"><br></p>
<p class="p1"><b>14. Informácie o tretích stranách. </b>Časti iOS softvéru môžu používať alebo zahŕňať softvér tretích strán a iný materiál chránený autorskými právami. Informácie, licenčné podmienky a vzdanie sa nároku na takéto materiály sú obsiahnuté v elektronickej dokumentácií k iOS softvéru a vaše použitie takýchto materiálov podlieha ich vlastným zmluvným podmienkam. Použitie služby Google Safe Browsing Service podlieha servisným podmienkam Google (<a href="http://www.google.com/terms_of_service.html">http://www.google.com/terms_of_service.html</a>) a ochrane súkromia Google (<a href="http://www.google.com/privacypolicy.html">http://www.google.com/privacypolicy.html</a>).</p>
<p class="p2"><br></p>
<p class="p1"><b>15. Používanie formátu MPEG-4; poznámka o štandarde H.264/AVC.<span class="Apple-converted-space"> </span></b></p>
<p class="p1">(a) iOS Softvér spadá pod licenciu MPEG-4 Systems Patent Portfolio Licence na kódovanie v súlade so štandardami systému MPEG-4 s výnimkou tých prípadov, keď je na kódovanie potrebná ďalšia licencia a platba za licenčné poplatky v súvislosti s (i) dátami uloženými alebo replikovanými na fyzických médiách, za ktoré sa platí na základe jednotlivých titulov alebo (ii) dátami, za ktoré sa platí na základe jednotlivých titulov a ktoré sa koncovému užívateľovi posielajú na trvalé uloženie alebo používanie. Takúto dodatočnú licenciu je možné získať od spoločnosti MPEG LA, LLC. Ďalšie podrobnosti nájdete na webovej stránke <a href="http://www.mpegla.com">http://www.mpegla.com</a>.</p>
<p class="p2"><br></p>
<p class="p1">(b) iOS Softvér obsahuje funkcie kódovania a/alebo dekódovania videa vo formáte MPEG-4. iOS softvér spadá pod licenciu MPEG-4 Visual Patent Portfolio Licence pre zákaznícke osobné a nekomerčné používanie (i) kódovania videa v súlade so štandardom MPEG-4 Visual Standard (“MPEG-4 Video”) a/alebo (ii) dekódovania MPEG-4 videa, ktoré bolo zakódované užívateľom vykonávajúcim osobnú a nekomerčnú aktivitu a/alebo takého videa, ktoré bolo získané od poskytovateľa video obsahu viazaného licenciou MPEG LA na poskytovanie MPEG-4 videí. Pre žiadne iné použitie sa licencia nevydáva alebo nepovoľuje. Ďalšie informácie vrátane informácií, ktoré súvisia s propagačným, interným alebo komerčným použitím a s licencovaním, je možné získať od MPEG LA, LLC. Pozri <a href="http://www.mpegla.com">http://www.mpegla.com</a>.<span class="Apple-converted-space"> </span></p>
<p class="p2"><br></p>
<p class="p1">(c) iOS softvér obsahuje funkcionalitu pre kódovanie a/alebo dekódovanie formátu AVC, komerčné používanie H.264/AVC vyžaduje ďalšie licencovanie a zároveň platí nasledujúce ustanovenie: FUNKČNOSŤ AVC V RÁMCI iOS SOFTVÉRU JE TU LICENCOVANÁ LEN PRE OSOBNÉ A NEKOMERČNÉ POUŽITIE ZÁKAZNÍKOM NA (i) KÓDOVANIE VIDEA V SÚLADE SO ŠTANDARDOM AVC („AVC VIDEO“) A/ALEBO (ii) DEKÓDOVANIE VIDEA, KTORÉ BOLO ZAKÓDOVANÉ ZÁKAZNÍKOM VYKONÁVAJÚCIM OSOBNÉ A NEKOMERČNÉ AKTIVITY, A/ALEBO AVC VIDEA, KTORÉ BOLO ZÍSKANÉ OD LICENCOVANÉHO POSKYTOVATEĽA AVC VIDEÍ. INFORMÁCIE TÝKAJÚCE SA OSTATNÝCH POUŽITÍ A LICENCIÍ JE MOŽNÉ ZÍSKAŤ OD MPEG LA L.L.C. POZRI <a href="HTTP://WWW.MPEGLA.COM">HTTP://WWW.MPEGLA.COM</a>.<span class="Apple-converted-space"> </span></p>
<p class="p2"><br></p>
<p class="p1"><b>16. Obmedzenia vyhľadávacej služby Yahoo.</b> Použitie vyhľadávacej služby Yahoo dostupnej cez program Safari je viazané licenciou len v nasledovných krajinách a regiónoch: Argentína, Aruba, Austrália, Rakúsko, Barbados, Belgicko, Bermudy, Brazília, Bulharsko, Kanada, Kajmanské ostrovy, Čile, Čína, Kolumbia, Cyprus, Česká republika, Dánsko, Dominikánska republika, Ekvádor, El Salvádor, Fínsko, Francúzsko, Nemecko, Grécko, Grenada, Guatemala, Hongkong, Maďarsko, Island, India, Indonézia, Írsko, Taliansko, Jamajka, Japonsko, Litva, Lotyšsko, Luxembursko, Malajzia, Malta, Mexiko, Holandsko, Nový Zéland, Nikaragua, Nórsko, Panama, Peru, Filipíny, Poľsko, Portugalsko, Portoriko, Rumunsko, Singapur, Slovenská republika, Slovinsko, Južná Kórea, Španielsko, Sv. Lucia, Sv. Vincent, Švédsko, Švajčiarsko, Taiwan, Thajsko, Bahamy, Trinidad a Tobago, Turecko, Spojené kráľovstvo, Uruguaj, Spojené štáty americké a Venezuela.</p>
<p class="p2"><br></p>
<p class="p1"><b>17. Upozornenie ohľadom Microsoft Exchange.</b> Licencia Microsoft Exchange mailu v iOS softvéri je poskytovaná len na bezdrôtovú synchronizáciu dát, akými sú emaily, kontakty, kalendáre a úlohy, medzi vaším iOS a serverom Microsoft Exchange alebo iným serverovým softvérom licencovaným firmou Microsoft za účelom implementácie protokolu Microsoft Exchange ActiveSync.</p>
<p class="p2"><br></p>
<p class="p1">EA1175</p>
<p class="p1">29.07.2014</p>
<p class="p2"><b></b><br></p>
<p class="p1">--------------------------------------------------------------</p>
<p class="p1"><b>OZNAMY SPOLOČNOSTI APPLE</b></p>
<p class="p1">Ak vás spoločnosť Apple potrebuje kontaktovať ohľadom vášho produktu alebo účtu, budete oboznámení emailom. Týmto dávate svoj súhlas s tým, že akékoľvek z týchto oznamov, ktoré vám zašleme, budú v súlade s nárokmi na právoplatnú oprávnenú komunikáciu.</p>
</body>
</html>
