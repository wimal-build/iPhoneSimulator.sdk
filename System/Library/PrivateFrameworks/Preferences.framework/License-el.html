<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="1265.21">
  <style type="text/css">
    p.p1 {margin: 0.0px 0.0px 0.0px 0.0px; font: 10.0px 'Helvetica Neue'}
    p.p2 {margin: 0.0px 0.0px 0.0px 0.0px; font: 10.0px 'Helvetica Neue'; min-height: 12.0px}
    p.p3 {margin: 0.0px 0.0px 0.0px 0.0px; text-align: center; font: 10.0px 'Helvetica Neue'}
    p.p4 {margin: 0.0px 0.0px 0.0px 0.0px; text-align: center; font: 10.0px 'Helvetica Neue'; min-height: 12.0px}
    span.s1 {text-decoration: underline}
  </style>
</head>
<body>
<p class="p1"><b>ΕΛΛΗΝΙΚΑ</b></p>
<p class="p2"><b></b><br></p>
<p class="p1"><b>ΣΗΜΑΝΤΙΚΟ: Η ΑΠΟ ΜΕΡΟΥΣ ΣΑΣ ΧΡΗΣΗ ΤΟΥ iPHONE, iPAD ή iPOD TOUCH («ΣΥΣΚΕΥΗ iOS») ΣΥΝΕΠΑΓΕΤΑΙ ΤΗΝ ΑΠΟΔΟΧΗ ΤΩΝ ΠΑΡΑΚΑΤΩ ΟΡΩΝ:</b></p>
<p class="p2"><b></b><br></p>
<p class="p1"><b>A.<span class="Apple-converted-space">    </span>ΑΔΕΙΑ ΧΡΗΣΗΣ ΛΟΓΙΣΜΙΚΟΥ iOS ΤΗΣ APPLE</b></p>
<p class="p1"><b>Β.<span class="Apple-converted-space">    </span>ΠΡΟΣΘΕΤΟΙ ΟΡΟΙ ΓΙΑ «APPLE PAY»</b></p>
<p class="p1"><b>C.<span class="Apple-converted-space">    </span>ΕΙΔΟΠΟΙΗΣΕΙΣ ΑΠΟ ΤΗΝ APPLE</b></p>
<p class="p2"><b></b><br></p>
<p class="p1"><b>APPLE INC.<span class="Apple-converted-space"> </span></b></p>
<p class="p1"><b>ΑΔΕΙΑ ΧΡΗΣΗΣ ΛΟΓΙΣΜΙΚΟΥ iOS ΤΗΣ APPLE</b></p>
<p class="p1"><b>Άδεια χρήσης σε μεμονωμένη συσκευή</b></p>
<p class="p2"><b></b><br></p>
<p class="p1"><b>ΔΙΑΒΑΣΤΕ ΠΡΟΣΕΚΤΙΚΑ ΤΗΝ ΠΑΡΟΥΣΑ ΣΥΜΒΑΣΗ ΑΔΕΙΑΣ ΧΡΗΣΗΣ ΛΟΓΙΣΜΙΚΟΥ («ΑΔΕΙΑ ΧΡΗΣΗΣ») ΠΡΙΝ ΧΡΗΣΙΜΟΠΟΙΗΣΕΤΕ ΤΗ ΣΥΣΚΕΥΗ iOS ΣΑΣ Ή ΠΡΑΓΜΑΤΟΠΟΙΗΣΕΤΕ ΛΗΨΗ ΤΗΣ ΕΝΗΜΕΡΩΣΗΣ ΛΟΓΙΣΜΙΚΟΥ ΠΟΥ ΣΥΝΟΔΕΥΕΙ ΤΗΝ ΠΑΡΟΥΣΑ ΑΔΕΙΑ ΧΡΗΣΗΣ. Η ΧΡΗΣΗ ΤΗΣ ΣΥΣΚΕΥΗΣ iOS ΚΑΘΩΣ ΚΑΙ Η ΛΗΨΗ ΤΗΣ ΕΝΗΜΕΡΩΣΗΣ ΛΟΓΙΣΜΙΚΟΥ, ΚΑΤΑ ΠΕΡΙΠΤΩΣΗ, ΣΥΝΕΠΑΓΟΝΤΑΙ ΤΗΝ ΑΠΟΔΟΧΗ ΤΩΝ ΟΡΩΝ ΤΗΣ ΠΑΡΟΥΣΑΣ ΑΔΕΙΑΣ ΧΡΗΣΗΣ. ΑΝ ΔΕΝ ΣΥΜΦΩΝΕΙΤΕ ΜΕ ΤΟΥΣ ΟΡΟΥΣ ΤΗΣ ΠΑΡΟΥΣΑΣ ΑΔΕΙΑΣ ΧΡΗΣΗΣ, ΜΗ ΧΡΗΣΙΜΟΠΟΙΗΣΕΤΕ ΤΗ ΣΥΣΚΕΥΗ iOS ΚΑΙ ΜΗΝ ΠΡΑΓΜΑΤΟΠΟΙΗΣΕΤΕ ΛΗΨΗ ΤΗΣ ΕΝΗΜΕΡΩΣΗΣ ΛΟΓΙΣΜΙΚΟΥ.<span class="Apple-converted-space"> </span></b></p>
<p class="p2"><b></b><br></p>
<p class="p1"><b>ΑΝ ΑΓΟΡΑΣΑΤΕ ΠΡΟΣΦΑΤΑ ΜΙΑ ΣΥΣΚΕΥΗ iOS ΚΑΙ ΔΕΝ ΣΥΜΦΩΝΕΙΤΕ ΜΕ ΤΟΥΣ ΟΡΟΥΣ ΤΗΣ ΑΔΕΙΑΣ ΧΡΗΣΗΣ, ΜΠΟΡΕΙΤΕ ΝΑ ΕΠΙΣΤΡΕΨΕΤΕ ΤΗ ΣΥΣΚΕΥΗ iOS ΕΝΤΟΣ ΤΗΣ ΠΡΟΘΕΣΜΙΑΣ ΕΠΙΣΤΡΟΦΗΣ ΣΤΟ ΚΑΤΑΣΤΗΜΑ ΤΗΣ APPLE Ή ΣΤΟΝ ΕΞΟΥΣΙΟΔΟΤΗΜΕΝΟ ΔΙΑΝΟΜΕΑ ΑΠΟ ΟΠΟΥ ΤΗΝ ΠΡΟΜΗΘΕΥΤΗΚΑΤΕ ΚΑΙ ΝΑ ΛΑΒΕΤΕ ΕΠΙΣΤΡΟΦΗ ΧΡΗΜΑΤΩΝ, ΣΥΜΦΩΝΑ ΜΕ ΤΗΝ ΠΟΛΙΤΙΚΗ ΕΠΙΣΤΡΟΦΩΝ ΤΗΣ APPLE, ΠΟΥ ΠΑΡΑΤΙΘΕΤΑΙ ΣΤΗ ΔΙΕΥΘΥΝΣΗ </b><a href="http://www.apple.com/legal/sales_policies/"><b>http://www.apple.com/legal/sales_policies/</b></a><b>.</b></p>
<p class="p2"><b></b><br></p>
<p class="p1"><b>1. Γενικά.</b><span class="Apple-converted-space"> </span></p>
<p class="p1">(α) Το λογισμικό (συμπεριλαμβανομένων του κώδικα Boot ROM, ενσωματωμένου λογισμικού και λογισμικού τρίτων), τα έγγραφα τεκμηρίωσης, οι διεπαφές (interface), το περιεχόμενο, οι γραμματοσειρές και οποιαδήποτε δεδομένα που παρέχονται μαζί με τη Συσκευή iOS σας («Γνήσιο λογισμικό iOS»), όπως ενδέχεται να ενημερωθούν ή να αντικατασταθούν μέσω βελτιώσεων δυνατοτήτων, ενημερώσεων του λογισμικού ή λογισμικού επαναφοράς του συστήματος που παρέχεται από την Apple («Ενημερώσεις λογισμικού iOS»), είτε σε μνήμη μόνο για ανάγνωση (μνήμη ROM) είτε σε οποιοδήποτε άλλο μέσο είτε σε οποιαδήποτε άλλη μορφή (το Γνήσιο λογισμικό iOS και οι Ενημερώσεις λογισμικού iOS αναφέρονται από κοινού ως το «Λογισμικό iOS»), δεν πωλούνται σε εσάς από την Apple Inc. (η «Apple») αλλά σας παρέχονται για χρήση μόνο σύμφωνα με τους όρους της παρούσας Άδειας χρήσης. Η Apple και οι δικαιοπάροχοί της διατηρούν την κυριότητα του ίδιου του λογισμικού iOS και επιφυλάσσονται όλων των δικαιωμάτων που δεν σας παραχωρούνται ρητώς. Συμφωνείτε ότι οι όροι της παρούσας Άδειας χρήσης θα ισχύουν για οποιαδήποτεεφαρμογή της Apple που μπορεί να έχει προεγκατασταθεί στη Συσκευή iOS σας, εκτός κι αν τυχόν τέτοια εφαρμογή συνοδεύεται από ξεχωριστή άδεια χρήσης. Σε τέτοια περίπτωση, συμφωνείτε ότι οι όροι της ξεχωριστής άδειας χρήσης θα διέπουν τη χρήση της εν λόγω εφαρμογής.</p>
<p class="p2"><br></p>
<p class="p1">(β) Η Apple, σύμφωνα με τη διακριτική της ευχέρεια, μπορεί να καταστήσει διαθέσιμες μελλοντικές Ενημερώσεις λογισμικού iOS για τη Συσκευή iOS σας. Οι Ενημερώσεις λογισμικού iOS, αν υπάρχουν, δεν είναι απαραίτητο να περιλαμβάνουν όλα τα υπάρχοντα χαρακτηριστικά λογισμικού ή νέα χαρακτηριστικά που διαθέτει η Apple για νεότερα ή άλλα μοντέλα των Συσκευών iOS.  Οι όροι της παρούσας Άδειας χρήσης θα διέπουν οποιεσδήποτε Ενημερώσεις iOS παρέχει η Apple που αντικαθιστούν και/ή συμπληρώνουν το προϊόν Αρχικού λογισμικού iOS, εκτός αν μια τέτοια Ενημέρωση λογισμικού iOS συνοδεύεται από ξεχωριστή άδεια, στην οποία περίπτωση διέπουν οι όροι της συγκεκριμένης άδειας.</p>
<p class="p2"><br></p>
<p class="p1"><b>2. Επιτρεπόμενες χρήσεις και περιορισμοί της Άδειας χρήσης.<span class="Apple-converted-space"> </span></b></p>
<p class="p1">(α) Σύμφωνα με τους όρους και τις προϋποθέσεις της παρούσας Άδειας χρήσης, σας παραχωρείται περιορισμένη, μη αποκλειστική άδεια να χρησιμοποιείτε το Λογισμικό iOS σε μία μόνο Συσκευή iOS της Apple. Εκτός όπως επιτρέπεται στην Ενότητα 2 (β) κατωτέρω, και εκτός αν παρέχεται σε ξεχωριστή σύμβαση μεταξύ ημών και της Apple, η παρούσα Άδεια χρήσης δεν επιτρέπει το Λογισμικό iOS να υπάρχει ταυτόχρονα σε περισσότερες από μία Συσκευές iOS της Apple, και δεν μπορείτε να διανείμετε ή να καταστήσετε διαθέσιμο το Λογισμικό iOS μέσω ενός δικτύου όπου θα μπορούσε να χρησιμοποιηθεί από περισσότερες συσκευές ταυτόχρονα. Η παρούσα Άδεια χρήσης δεν σας παρέχει οποιοδήποτε δικαίωμα να χρησιμοποιείτε τις ιδιόκτητες διεπαφές της Apple ή άλλη πνευματική ιδιοκτησία που ανήκει αποκλειστικά στην Apple, για τον σχεδιασμό, την ανάπτυξη, την κατασκευή, την παραχώρηση άδειας χρήσης ή τη διανομή συσκευών ή παρελκόμενων τρίτων και παρελκόμενων ή εφαρμογών λογισμικού τρίτων για χρήση με Συσκευές iOS. Ορισμένα από αυτά τα δικαιώματα παραχωρούνται από την Apple βάσει ξεχωριστών αδειών χρήσης. περισσότερες πληροφορίες σχετικά με την ανάπτυξη συσκευών και παρελκόμενων τρίτων για Συσκευές iOS, στείλτε μήνυμα email στη διεύθυνση <a href="mailto:madeforipod@apple.com">madeforipod@apple.com</a>. Για περισσότερες πληροφορίες σχετικά με την ανάπτυξη εφαρμογών λογισμικού για Συσκευές iOS, στείλτε μήνυμα email στη διεύθυνση <a href="mailto:devprograms@apple.com">devprograms@apple.com</a>.</p>
<p class="p2"><br></p>
<p class="p1">(β) Σύμφωνα με τους όρους και τις προϋποθέσεις της παρούσας Άδειας χρήσης, σας παραχωρείται περιορισμένη, μη αποκλειστική άδεια λήψης των Ενημερώσεων λογισμικού iOS που μπορεί να διατίθενται από την Apple για το δικό σας μοντέλο της Συσκευής iOS για ενημέρωση ή επαναφορά λογισμικού σε οποιαδήποτε τέτοια Συσκευή iOS που βρίσκεται υπό την κυριότητα ή τον έλεγχό σας. Η παρούσα Άδεια χρήσης δεν σας επιτρέπει να πραγματοποιείτε ενημέρωση ή επαναφορά σε Συσκευές iOS που δεν βρίσκονται υπό την κυριότητα ή τον έλεγχό σας, και δεν μπορείτε να διανείμετε ή να διαθέσετε Ενημερώσεις λογισμικού iOS μέσω ενός δικτύου όπου θα μπορούσαν να χρησιμοποιηθούν από περισσότερες συσκευές ή περισσότερους ηλεκτρονικούς υπολογιστές ταυτόχρονα. Εάν πραγματοποιήσετε λήψη της Ενημέρωσης λογισμικού iOS στον υπολογιστή σας, μπορείτε να δημιουργήσετε ένα αντίγραφο των Ενημερώσεων λογισμικού iOS που είναι αποθηκευμένες στον υπολογιστή σας σε μορφή αναγνώσιμη από τον υπολογιστή, μόνο για σκοπούς δημιουργίας εφεδρικών αντιγράφων, υπό την προϋπόθεση ότι το εφεδρικό αντίγραφο θα περιλαμβάνει όλες τις δηλώσεις πνευματικών δικαιωμάτων ή άλλων αποκλειστικών δικαιωμάτων που περιλαμβάνονται στο πρωτότυπο.<span class="Apple-converted-space"> </span></p>
<p class="p2"><br></p>
<p class="p1">(γ) Στον βαθμό που η Apple έχει προεγκαταστήσει εφαρμογές Apple από το App Store στη Συσκευή iOS σας κατά την αγορά («Προεγκατεστημένες εφαρμογές»), θα χρειαστεί να πραγματοποιήσετε είσοδο στο App Store και να συσχετίσετε αυτές τις Προεγκατεστημένες εφαρμογές με τον λογαριασμό σας στο App Store για να μπορείτε να τις χρησιμοποιείτε στη Συσκευή iOS σας. Όταν συσχετίσετε μια Προεγκατεστημένη εφαρμογή με τον λογαριασμό σας στο App Store, παράλληλα θα συσχετιστούν αυτόματα και όλες οι άλλες Προεγκατεστημένες εφαρμογές στη Συσκευή iOS σας. Αν επιλέξετε να συσχετίσετε τις Προεγκατεστημένες εφαρμογές με τον λογαριασμό σας στο App Store, συμφωνείτε ότι η Apple θα μπορεί να μεταδίδει, να συλλέγει, να διατηρεί, να επεξεργάζεται και να χρησιμοποιεί και το Apple ID που χρησιμοποιείται στον λογαριασμό σας στο App Store και ένα μοναδικό αναγνωριστικό υλισμικού που θα συλλεχθεί από τη Συσκευή iOS σας, ως μοναδικά αναγνωριστικά λογαριασμού για να επαληθεύσει την καταλληλότητα του αιτήματός σας και για να σας παρέχει πρόσβαση στις Προεγκατεστημένες εφαρμογές μέσω του App Store. Αν δεν επιθυμείτε να χρησιμοποιήσετε μια Προεγκατεστημένη εφαρμογή, μπορείτε να τη διαγράψετε από τη Συσκευή iOS σας ανά πάσα στιγμή.</p>
<p class="p2"><br></p>
<p class="p1">(δ) Δεν σας επιτρέπεται και συμφωνείτε να μην προβείτε σε καμία από τις παρακάτω ενέργειες ούτε να παράσχετε σε άλλους τη δυνατότητα να προβούν σε αυτές: αντιγραφή (εκτός αν επιτρέπεται ρητώς από την παρούσα Άδεια χρήσης), αποσυμπίληση (decompilation), ανάστροφη μηχανίκευση (reverse engineering), αποσυναρμολόγηση επανάκτηση του πηγαίου κώδικα, αποκρυπτογράφηση, τροποποίηση ή δημιουργία παραγώγων έργων του Λογισμικού iOS ή οποιωνδήποτε υπηρεσιών που παρέχονται από το Λογισμικό iOS, ή οποιουδήποτε μέρους αυτού (εκτός αν και στον βαθμό που οποιοσδήποτε από τους ανωτέρω περιορισμούς απαγορεύεται από το εφαρμοστέο δίκαιο ή τους όρους αδειοδότησης που διέπουν τη χρήση των στοιχείων ανοικτού κώδικα που μπορεί να περιλαμβάνονται στο Λογισμικό iOS).</p>
<p class="p2"><br></p>
<p class="p1">(ε) Το Λογισμικό iOS μπορεί να χρησιμοποιηθεί για την αναπαραγωγή υλικού εφόσον αυτή η χρήση περιορίζεται στην αναπαραγωγή υλικού που δεν προστατεύεται από πνευματικά δικαιώματα, υλικού για το οποίο κατέχετε πνευματικά δικαιώματα ή υλικού που είστε εξουσιοδοτημένος ή έχετε εκ του νόμου την άδεια να αναπαραγάγετε. Τα δικαιώματα πνευματικής ιδιοκτησίας και τίτλων κάθε περιεχομένου που εμφανίζεται από, αποθηκεύεται σε ή στο οποίο γίνεται πρόσβαση μέσω της Συσκευής iOS σας ανήκουν στον αντίστοιχο κάτοχο περιεχομένου. Το εν λόγω περιεχόμενο μπορεί να προστατεύεται από πνευματικά δικαιώματα ή άλλους νόμους και συνθήκες περί πνευματικής ιδιοκτησίας, και μπορεί να υπόκειται στους όρους χρήσης του τρίτου μέρους που παρέχει το εν λόγω περιεχόμενο. Εκτός αν προβλέπεται άλλως στο παρόν, η παρούσα Άδεια χρήσης δεν σας παραχωρεί δικαιώματα χρήσης τέτοιου περιεχομένου ούτε σας εγγυάται ότι το εν λόγω περιεχόμενο θα συνεχίσει να είναι διαθέσιμο σε εσάς.<span class="Apple-converted-space"> </span></p>
<p class="p2"><br></p>
<p class="p1">(στ) Συμφωνείτε να χρησιμοποιείτε το Λογισμικό και τις Υπηρεσίες iOS (όπως ορίζονται στην Ενότητα παρακάτω) σύμφωνα με όλες τις ισχύουσες νομοθεσίες, περιλαμβάνοντας τις τοπικές νομοθεσίες της χώρας ή της περιοχής στην οποία κατοικείτε ή στην οποία πραγματοποιήσατε λήψη ή χρησιμοποιείτε το Λογισμικό και τις Υπηρεσίες iOS. Οι δυνατότητες του Λογισμικού και των Υπηρεσιών iOS μπορεί να μην είναι διαθέσιμες σε όλες τις γλώσσες ή περιοχές. Κάποιες δυνατότητες μπορεί να διαφέρουν ανά περιοχή και κάποιες μπορεί να έχουν περιοριστεί ή να έχουν καταστεί μη διαθέσιμες από τον πάροχο υπηρεσιών σας. Απαιτείται σύνδεση μέσω Wi-Fi ή κινητού δικτύου δεδομένων για κάποιες δυνατότητες του Λογισμικού και των Υπηρεσιών iOS, όπως π.χ. το FaceTime ή το iMessage.</p>
<p class="p2"><br></p>
<p class="p1">(ζ) Η χρήση του App Store απαιτεί έναν μοναδικό συνδυασμό ονόματος χρήστη και συνθηματικού, γνωστό ως Apple ID. Το Apple ID απαιτείται επίσης για την πρόσβαση σε ενημερώσεις εφαρμογών και ορισμένες δυνατότητες του Λογισμικού και των Υπηρεσιών iOS. Επιπλέον, αναγνωρίζετε ότι πολλές δυνατότητες και Υπηρεσίες του Λογισμικού iOS μεταδίδουν δεδομένα και μπορούν να επιφέρουν χρεώσεις στο πρόγραμμα δεδομένων σας, και εσείς είστε ο υπεύθυνος για οποιεσδήποτε τέτοιες χρεώσεις. Μπορείτε να ελέγχετε σε ποιες εφαρμογές θα επιτρέπεται η χρήση δεδομένων κινητού δικτύου και να προβάλλετε μια εκτίμηση της κατανάλωσης δεδομένων αυτών των εφαρμογών στις ρυθμίσεις Δεδομένων. Για περισσότερες πληροφορίες, συμβουλευτείτε τον Οδηγό χρήσης για τη Συσκευή iOS σας.</p>
<p class="p2"><br></p>
<p class="p1"><i>(η)</i> Αν επιλέξετε να επιτρέψετε τις αυτόματες ενημερώσεις εφαρμογών, η Συσκευή iOS σας θα ελέγχει περιοδικά τους διακομιστές της Apple για ενημερώσεις των εφαρμογών που βρίσκονται στη συσκευή σας και, αν διατίθεται ενημέρωση, θα πραγματοποιείται αυτόματη λήψη και εγκατάσταση της ενημέρωσης στη συσκευή σας. Μπορείτε να απενεργοποιήσετε τις αυτόματες ενημερώσεις εφαρμογών εντελώς ανά πάσα στιγμή. Για να το κάνετε αυτό, μεταβείτε στις «Ρυθμίσεις», αγγίξτε «iTunes και App Store», και μετά στις «Αυτόματες λήψεις» απενεργοποιήστε τις «Ενημερώσεις».</p>
<p class="p2"><br></p>
<p class="p1"><b>3. Μεταβίβαση.</b> Δεν επιτρέπονται εκμίσθωση, η χρονομίσθωση, ο δανεισμός, η αναδιανομή ή η υποαδειοδότηση του Λογισμικού iOS. Μπορείτε, ωστόσο, να προβείτε σε μία μοναδική, μόνιμη μεταβίβαση όλων των δικαιωμάτων χρήσης σας επί του Λογισμικού iOS σε τρίτο πρόσωπο, σε περίπτωση μεταβίβασης κυριότητας της Συσκευής iOS σας, υπό την προϋπόθεση ότι: (α) Η μεταβίβαση θα περιλαμβάνει οπωσδήποτε τη Συσκευή iOS σας και το σύνολο του Λογισμικού iOS, συμπεριλαμβανομένων όλων των συστατικών μερών του, των πρωτότυπων μέσων αποθήκευσης, του έντυπου υλικού και της παρούσας Άδειας χρήσης· (β) δεν θα διατηρήσετε οποιαδήποτε πλήρη ή μερικά αντίγραφα του Λογισμικού iOS, συμπεριλαμβανομένων των αντιγράφων που είναι αποθηκευμένα σε ηλεκτρονική υπολογιστή ή άλλη συσκευή αποθήκευσης· και (γ) το πρόσωπο που θα λάβει το Λογισμικό iOS θα διαβάσει και θα συμφωνήσει ότι αποδέχεται τους όρους της παρούσας Άδειας χρήσης.</p>
<p class="p2"><br></p>
<p class="p1"><b>4. Συναίνεση για τη χρήση δεδομένων.<span class="Apple-converted-space"> </span></b></p>
<p class="p1">(α) <span class="s1">Δεδομένα διάγνωσης και χρήσης</span><b> </b>Εάν επιλέξετε να συμμετάσχετε στη συλλογή δεδομένων διάγνωσης και χρήσης, συμφωνείτε ότι η Apple και οι θυγατρικές και οι αντιπρόσωποί της μπορούν να συλλέγουν, να διατηρούν, να επεξεργάζονται και να χρησιμοποιούν διαγνωστικές, τεχνικές πληροφορίες, πληροφορίες χρήσης και άλλες σχετικές πληροφορίες («Δεδομένα διάγνωσης και χρήσης»), συμπεριλαμβανομένων, μεταξύ άλλων, μοναδικών αναγνωριστικών συστήματος ή υλισμικού, πληροφοριών σχετικών με τη συσκευή iOS, τον υπολογιστή, το λογισμικό συστήματος και εφαρμογών και τα περιφερειακά σας, οι οποίες συλλέγονται περιοδικά για την παροχή και τη βελτίωση των προϊόντων και υπηρεσιών της Apple, για τη διευκόλυνση της παροχής ενημερώσεων λογισμικού, υποστήριξης των προϊόντων και άλλων υπηρεσιών σχετικών με το Λογισμικό Apple που τυχόν παρέχονται σε εσάς, καθώς και για την εξακρίβωση της συμμόρφωσης με τους όρους της παρούσας Άδειας χρήσης. Η Apple ενδέχεται να χρησιμοποιεί αυτές τις πληροφορίες, εφόσον συλλέγονται σε μορφή που δεν αποκαλύπτουν την ταυτότητά σας, για τους σκοπούς που αναφέρονται παραπάνω. Αν έχετε επιλέξει να χρησιμοποιείτε και έχετε ενεργοποιημένες τις Υπηρεσίες τοποθεσίας, η τοποθεσία της συσκευής σας μπορεί επίσης να αποσταλεί για να βοηθήσει την Apple να αναλύσει ζητήματα ασύρματης ή κινητής απόδοσης (π.χ. την ισχύ ή την αδυναμία κινητού σήματος σε συγκεκριμένη τοποθεσία). Για να μπορέσουν οι συνεργάτες, οι προγραμματιστές τρίτων και οι πάροχοι περιεχομένου της Apple να βελτιώνουν το λογισμικό, το υλισμικό, τα μαθήματα, τα υλικά και τις υπηρεσίες που έχουν σχεδιαστεί για χρήση με προϊόντα Apple, η Apple μπορεί να παρέχει επίσης σε αυτούς τους εταίρους ένα υποσύνολο Δεδομένων διάγνωσης και χρήσης που σχετίζονται με το λογισμικό, το υλισμικό, τα μαθήματα, τα υλικά και τις υπηρεσίες του εταίρου, εφόσον τα Δεδομένα διάγνωσης και χρήσης είναι σε μορφή που δεν σας ταυτοποιεί.<span class="Apple-converted-space"> </span></p>
<p class="p2"><br></p>
<p class="p1">(β) <span class="s1">Δεδομένα τοποθεσίας.</span> Η Apple, οι συνεργάτες και δικαιοπάροχοί της, καθώς και προγραμματιστές τρίτων ενδέχεται να παρέχουν ορισμένες υπηρεσίες μέσω της Συσκευής iOS σας που βασίζονται σε πληροφορίες τοποθεσίας. Για να παρέχουν και να βελτιώνουν αυτές τις υπηρεσίες, όπου διατίθενται, η Apple, οι συνεργάτες και δικαιοπάροχοί της, καθώς και προγραμματιστές τρίτων μπορούν να διαβιβάζουν, συλλέγουν, τηρούν, επεξεργάζονται και χρησιμοποιούν τα δεδομένα που αφορούν την τοποθεσία σας, συμπεριλαμβανομένων της γεωγραφικής θέσης της Συσκευής iOS σας σε πραγματικό χρόνο, πληροφοριών ταχύτητας οδικής κυκλοφορίας, ερωτημάτων για γεωγραφικές αναζητήσεις και της τοποθεσίας αγοράς ή εκκίνησης εφαρμογών. Τα δεδομένα τοποθεσίας και τα ερωτήματα που συλλέγονται από την Apple συλλέγονται σε μορφή που δεν αποκαλύπτει την ταυτότητά σας και μπορούν να χρησιμοποιηθούν από την Apple, τους συνεργάτες και δικαιοπαρόχους της, καθώς και προγραμματιστές τρίτων, για την παροχή και τη βελτίωση προϊόντων και υπηρεσιών που βασίζονται στην τοποθεσία. <b>Η χρήση στη Συσκευή iOS σας τυχόν υπηρεσιών που βασίζονται σε τοποθεσία συνεπάγεται ότι αποδέχεστε και συναινείτε στη μετάδοση, συλλογή, τήρηση, επεξεργασία και χρήση των δεδομένων και ερωτημάτων τοποθεσίας σας από μέρους της Apple, των συνεργατών και δικαιοπαρόχων της, καθώς και προγραμματιστών τρίτων, προκειμένου να παρέχουν και να βελτιώνουν αυτά τα προϊόντα και τις υπηρεσίες.</b> Μπορείτε να ανακαλέσετε οποτεδήποτε αυτήν τη συναίνεση μεταβαίνοντας στη ρύθμιση «Υπηρεσίες τοποθεσίας» στη Συσκευή iOS σας και απενεργοποιώντας την παγκόσμια ρύθμιση των Υπηρεσιών τοποθεσίας στη Συσκευή iOS σας ή απενεργοποιώντας τις ξεχωριστές ρυθμίσεις τοποθεσίας κάθε στοιχείου τοποθεσίας στη Συσκευή iOS σας. Όταν χρησιμοποιείτε εφαρμογές και υπηρεσίες τρίτων στη Συσκευή iOS που χρησιμοποιούν ή παρέχουν δεδομένα τοποθεσίας, είστε υποκείμενοι στους και θα πρέπει να κάνετε ανασκόπηση των όρων και της πολιτικής προστασίας απορρήτου των εν λόγω τρίτων αναφορικά με τη χρήση των δεδομένων τοποθεσίας από τις εν λόγω εφαρμογές και υπηρεσίες τρίτων.</p>
<p class="p2"><br></p>
<p class="p1">(γ) <span class="s1">Siri και Υπαγόρευση.</span> Εάν η συσκευή iOS σας επιτρέπει το Siri και την Υπαγόρευση, αυτές οι δυνατότητες σάς επιτρέπουν να κάνετε αιτήματα, να δίνετε εντολές και να υπαγορεύετε κείμενο στη συσκευή σας με τη φωνή σας. Όταν χρησιμοποιείτε το Siri ή την Υπαγόρευση, ό,τι λέτε θα εγγράφεται και θα αποστέλλεται στην Apple για τη μετατροπή αυτών που λέτε σε κείμενο και την επεξεργασία των αιτημάτων σας. Η συσκευή σας θα στέλνει επίσης στην Apple και άλλες πληροφορίες, όπως το όνομα και ψευδώνυμό σας, το όνομα, τα ψευδώνυμα και τη σχέση μαζί σας (π.χ. «ο μπαμπάς μου») των επαφών βιβλίου διευθύνσεών σας, ονόματα τραγουδιών στη συλλογή σας και συσκευές με ενεργοποιημένο το HomeKit στην οικία σας (π.χ. «φώτα καθιστικού») (συλλογικά, τα «Δεδομένα χρήστη» σας). Όλα αυτά τα δεδομένα χρησιμοποιούνται για να βοηθήσουν το Siri και την Υπαγόρευση να σας καταλαβαίνει καλύτερα και να αναγνωρίζει αυτά που λέτε. Δεν συνδέεται με άλλα δεδομένα που μπορεί να έχει η Apple από τη χρήση σας άλλων υπηρεσιών της Apple. <b>Η χρήση του Siri ή της Υπαγόρευσης, συνεπάγεται ότι αποδέχεστε και συναινείτε ως προς τη μετάδοση, τη συλλογή, την τήρηση, την επεξεργασία και τη χρήση αυτών των πληροφοριών, συμπεριλαμβανομένης της εισόδου φωνής σας και των Δεδομένων χρήστη, από μέρους της Apple και των συνεργατών και δικαιοπαρόχων της, προκειμένου να παρέχουν και να βελτιώνουν το Siri, την Υπαγόρευση και τη λειτουργικότητα υπαγόρευσης σε άλλα προϊόντα και υπηρεσίες της Apple.</b><span class="Apple-converted-space"> </span></p>
<p class="p2"><br></p>
<p class="p1">Αν έχετε ενεργοποιημένες τις Υπηρεσίες τοποθεσίας, η τοποθεσία της Συσκευής iOS σας τη στιγμή που κάνετε ένα αίτημα επίσης στο Siri ενδέχεται να σταλεί επίσης στην Apple για να βοηθήσει το Siri να βελτιώσει την ακρίβεια της απόκρισής του στα αιτήματά σας που βασίζονται σε τοποθεσία. Μπορείτε να απενεργοποιήσετε τη λειτουργικότητα του Siri που βασίζεται σε τοποθεσία μεταβαίνοντας στη ρύθμιση «Υπηρεσίες τοποθεσίας» στη Συσκευή iOS σας και απενεργοποιώντας τη μεμονωμένη ρύθμιση τοποθεσίας για το Siri.</p>
<p class="p2"><br></p>
<p class="p1">Το Siri μπορεί να σας επιτρέπει την αλληλεπίδραση με τη συσκευή iOS σας χωρίς να απαιτείται το ξεκλείδωμα της συσκευής. Εάν έχετε ενεργοποιήσει ένα συνθηματικό στη συσκευή iOS σας και επιθυμείτε να μη χρησιμοποιείται το Siri από το κλείδωμα οθόνης, αγγίξτε «Ρυθμίσεις, «Γενικά», «Κλείδωμα με συνθηματικό» και μετά θέστε την επιλογή Siri στην ανενεργή θέση.</p>
<p class="p2"><br></p>
<p class="p1">Μπορείτε επίσης να απενεργοποιήσετε το Siri και την Υπαγόρευση εντελώς ανά πάσα στιγμή. Για να το κάνετε αυτό, ανοίξτε τις «Ρυθμίσεις», αγγίξτε «Γενικά», μετά το Siri και θέστε τον διακόπτη Siri στην ανενεργή θέση.<span class="Apple-converted-space"> </span></p>
<p class="p2"><br></p>
<p class="p1">(δ) <span class="s1">FaceTime, Κλήσεις μέσω Wi-Fi, iMessage</span>. Για τη διαμόρφωση και τη χρήση της δυνατότητας κλήσεων FaceTime («FaceTime»), της δυνατότητας Κλήσεων μέσω Wi-Fi («Κλήσεις μέσω Wi-Fi») ή της δυνατότητας ανταλλαγής μηνυμάτων («iMessage») του Λογισμικού iOS, απαιτούνται ορισμένα μοναδικά αναγνωριστικά για τη Συσκευή iOS και τον λογαριασμό σας. Αυτά τα μοναδικά αναγνωριστικά μπορεί να περιλαμβάνουν διεύθυνση(εις) email, τις πληροφορίες Apple ID που παρέχετε, αναγνωριστικό υλισμικού για τη Συσκευή iOS σας και τον τηλεφωνικό αριθμό του iPhone σας. <b>Με τη χρήση του Λογισμικού iOS, συμφωνείτε ότι η Apple μπορεί να διαβιβάζει, να συλλέγει, να διατηρεί, να επεξεργάζεται και να χρησιμοποιεί αυτά τα αναγνωριστικά με σκοπό την παροχή και βελτίωση της δυνατότητας FaceTime, Κλήσεων μέσω Wi-Fi, και iMessage.</b> Κατανοείτε ότι ο αριθμός τηλεφώνου του iPhone σας θα εμφανίζεται στο άλλο μέρος (ακόμη κι εάν έχετε απόκρυψη αριθμού) ή, στην περίπτωση των δυνατοτήτων FaceTime και iMessage, θα εμφανίζεται η διεύθυνση email σας, ανάλογα με τη ρύθμιση που έχετε επιλέξει.<span class="Apple-converted-space"> </span></p>
<p class="p2"><br></p>
<p class="p1">Προκειμένου να διευκολυνθεί η παράδοση των iMessage και να επιτραπεί να διατηρείτε συνομιλίες μεταξύ των συσκευών σας, η Apple ενδέχεται να διατηρήσει τα iMessage σε κρυπτογραφημένη μορφή για περιορισμένη χρονική περίοδο. Αν το μήνυμά σας δεν είναι δυνατό να σταλεί ως iMessage, μπορεί να σταλεί ως μήνυμα SMS ή MMS, για το οποίο ισχύουν οι χρεώσεις του φορέα ανταλλαγής μηνυμάτων σας.</p>
<p class="p2"><br></p>
<p class="p1">Μπορείτε να απενεργοποιήσετε το FaceTime μεταβαίνοντας στη ρύθμιση «FaceTime» στη Συσκευή iOS σας και απενεργοποιώντας την ή μεταβαίνοντας στη ρύθμιση «Περιορισμοί» και ενεργοποιώντας τον περιορισμό για το FaceTime. Μπορείτε επίσης να περιορίσετε τη χρήση του FaceTime μόνο κατά τη σύνδεση μέσω Wi-Fi μεταβαίνοντας στη ρύθμιση FaceTime και μετακινώντας τον διακόπτη «Χρήση κιν. δικτύου» στο «Όχι». Μπορείτε να απενεργοποιήσετε τις Κλήσεις μέσω Wi-Fi μεταβαίνοντας στη ρύθμιση «Κλήσεις μέσω Wi-Fi» στη Συσκευή iOS σας ή απενεργοποιώντας το WiFi. Παρομοίως, μπορείτε να απενεργοποιήσετε το iMessage μεταβαίνοντας στη ρύθμιση «Μηνύματα» στη Συσκευή iOS σας.</p>
<p class="p2"><br></p>
<p class="p1">(ε) <span class="s1">Continuity</span>. Για τη διαμόρφωση και τη χρήση συγκεκριμένων δυνατοτήτων του Continuity του Λογισμικού iOS (Handoff, iPhone Cellular Calls, SMS Relay), απαιτούνται ορισμένα μοναδικά αναγνωριστικά για τη Συσκευή iOS και τον λογαριασμό σας. Αυτά τα μοναδικά αναγνωριστικά μπορεί να περιλαμβάνουν διεύθυνση(εις) email, τις πληροφορίες Apple ID που παρέχετε, αναγνωριστικό υλισμικού για τις Συσκευές iOS σας και τον αριθμό τηλεφώνου του iPhone σας. <b>Με τη χρήση του Λογισμικού iOS, συμφωνείτε ότι η Apple μπορεί να διαβιβάζει, να συλλέγει, να διατηρεί, να επεξεργάζεται και να χρησιμοποιεί αυτά τα αναγνωριστικά με σκοπό την παροχή και βελτίωση των δυνατοτήτων της Συνέχειας.</b> Προκειμένου να διευκολυνθεί η παράδοση των μηνυμάτων SMS και MMS και να επιτραπεί να διατηρείτε συνομιλίες μεταξύ των συσκευών σας, η Apple ενδέχεται να διατηρήσει τα μηνύματά σας σε κρυπτογραφημένη μορφή για περιορισμένη χρονική περίοδο. Μπορείτε να απενεργοποιήσετε το Handoff μεταβαίνοντας στη ρύθμιση «Handoff &amp; Suggested Apps» στη Συσκευή iOS σας. Αν δεν επιθυμείτε πλέον να λαμβάνετε μηνύματα SMS ή MMS σε μια συγκεκριμένη συσκευή, μπορείτε να μεταβείτε στη ρύθμιση «Μηνύματα», να αγγίξετε «Αποστολή και λήψη» και μετά να επιλέξετε τον αριθμό τηλεφώνου από τον οποίο δεν θέλετε πλέον να λαμβάνετε μηνύματα. Αν δεν επιθυμείτε πλέον να πραγματοποιείτε κλήσεις από ή να λαμβάνετε κλήσεις στις άλλες συσκευές σας, μεταβείτε τη ρύθμιση FaceTime στο iPhone και απενεργοποιήστε τη ρύθμιση «iPhone Cellular Calls», ή μεταβείτε στην ίδια ρύθμιση στις άλλες συσκευές σας για να απενεργοποιήσετε τη λειτουργία στη συγκεκριμένη συσκευή.</p>
<p class="p2"><br></p>
<p class="p1">(στ)<span class="s1"> Χάρτες</span>. Η υπηρεσία και οι δυνατότητες χαρτών του Λογισμικού iOS («Χάρτες»), συμπεριλαμβανομένης της κάλυψης δεδομένων χαρτών, μπορεί να διαφέρει ανά περιοχή. Όταν χρησιμοποιείτε οποιεσδήποτε δυνατότητες βάσει τοποθεσίας στους Χάρτες, όπως π.χ. η λεπτομερής πλοήγηση, η οδική κίνηση και η τοπική αναζήτηση, μπορεί να αποστέλλονται στην Apple ποικίλες πληροφορίες σχετικές με την τοποθεσία και τη χρήση, συμπεριλαμβανομένης της γεωγραφικής τοποθεσίας σε πραγματικό χρόνο της Συσκευής iOS σας, για την επεξεργασία του αιτήματός σας και τη βελτίωση των Χαρτών. Αυτές οι πληροφορίες τοποθεσίας και χρήσης συλλέγονται από την Apple σε μορφή που δεν αποκαλύπτει την ταυτότητά σας. <b>Με τη χρήση των Χαρτών από μέρους σας, αποδέχεστε και συναινείτε ως προς τη μετάδοση, συλλογή, διατήρηση, επεξεργασία και χρήση αυτών των πληροφοριών από την Apple, τους συνεργάτες και τους αντιπροσώπους της, για την παροχή και τη βελτίωση των δυνατοτήτων και της υπηρεσίας Χαρτών, καθώς και άλλων προϊόντων και υπηρεσιών της Apple. </b>Μπορείτε να απενεργοποιήσετε τη λειτουργικότητα βάσει τοποθεσίας των Χαρτών μεταβαίνοντας στη ρύθμιση «Υπηρεσίες τοποθεσίας» στη Συσκευή iOS και απενεργοποιώντας τη μεμονωμένη ρύθμιση τοποθεσίας για τους Χάρτες. Ορισμένες λειτουργίες των Χαρτών δεν θα είναι διαθέσιμες εάν απενεργοποιήσετε τη ρύθμιση «Υπηρεσίες τοποθεσίας», όπως π.χ. η λεπτομερής πλοήγηση.</p>
<p class="p2"><br></p>
<p class="p1">(η) <span class="s1">Διαφημίσεις βάσει ενδιαφερόντων από το iAd</span>. Η Apple μπορεί να σας παρέχει διαφημίσεις βάσει των ενδιαφερόντων σας στη φορητή συσκευή σας. Αν δεν θέλετε να λαμβάνετε σχετικές διαφημίσεις στη Συσκευή iOS σας, μπορείτε να επιλέξετε εξαίρεση μέσω της ρύθμισης «Περιορισμός ανίχνευσης» στη Συσκευή iOS σας. Αν επιλέξετε εξαίρεση, θα συνεχίσετε να λαμβάνετε τον ίδιο αριθμό διαφημίσεων, αλλά μπορεί να είναι λιγότερο σχετικές επειδή δεν θα βασίζονται στα ενδιαφέροντά σας. Επίσης μπορεί να βλέπετε ακόμη διαφημίσεις σχετικά με το περιεχόμενο σε μια ιστοσελίδα ή σε μια εφαρμογή ή που βασίζονται σε άλλες πληροφορίες που δεν είναι προσωπικές.<span class="Apple-converted-space"> </span></p>
<p class="p2"><br></p>
<p class="p1">(θ)<span class="s1"> Spotlight, Προτάσεις Spotlight στο Safari</span>. Όταν χρησιμοποιείτε το Spotlight ή τις Προτάσεις Spotlight στο Safari, τα ερωτήματα αναζήτησης, οι Προτάσεις Spotlight που επιλέγετε και σχετικά δεδομένα χρήσης θα στέλνονται στην Apple. Κατά τη χρήση του Spotlight, τα αποτελέσματα αναζήτησης που εμφανίζονται στη συσκευή σας δεν θα στέλνονται στην Apple. Αν έχετε ενεργοποιήσει τις Υπηρεσίες τοποθεσίας, όταν υποβάλετε ένα ερώτημα αναζήτησης στο Spotlight, η τοποθεσία της Συσκευής iOS σας τη συγκεκριμένη στιγμή θα στέλνεται στην Apple. Οι πληροφορίες τοποθεσίας και χρήσης και τα ερωτήματα αναζήτησης που στέλνονται στην Apple θα χρησιμοποιούνται μόνο από την Apple για να κάνει πιο σχετικές τις Προτάσεις Spotlight και για να βελτιώσει άλλα προϊόντα και υπηρεσίες Apple. <b>Με τη χρήση από μέρους σας του Spotlight ή των Προτάσεων Spotlight στο Safari, αποδέχεστε και συναινείτε ως προς τη μετάδοση, συλλογή, διατήρηση, επεξεργασία και χρήση αυτών των πληροφοριών από την Apple, τους συνεργάτες και τους αντιπροσώπους της, για να κάνουν πιο σχετικές τις Προτάσεις Spotlight και για να βελτιώσουν άλλα προϊόντα και υπηρεσίες Apple.</b></p>
<p class="p2"><br></p>
<p class="p1">Αν δεν επιθυμείτε την αποστολή στην Apple των ερωτημάτων αναζήτησης στο Spotlight και των δεδομένων χρήσης των Προτάσεων Spotlight, μπορείτε να απενεργοποιήσετε τις Προτάσεις Spotlight. Για να το κάνετε αυτό, ανοίξτε τις «Ρυθμίσεις», αγγίξτε «Αναζήτηση Spotlight» και αποεπιλέξτε τις «Προτάσεις Spotlight». Αν απενεργοποιήσετε τις Προτάσεις Spotlight, το Spotlight θα εκτελεί αναζήτηση στα περιεχόμενα της συσκευής σας μόνο. Παρομοίως, αν δεν επιθυμείτε την αποστολή στην Apple των ερωτημάτων αναζήτησης στο Safari και των δεδομένων χρήσης των Προτάσεων Spotlight, μπορείτε να αλλάξετε τις ρυθμίσεις απορρήτου για το Safari ανά πάσα στιγμή. Για να το κάνετε αυτό, ανοίξτε τις «Ρυθμίσεις», αγγίξτε «Safari», κάντε κύλιση προς τα κάτω στο Απόρρητο και ασφάλεια και επιλέξτε τις ρυθμίσεις που θέλετε να ενεργοποιήσετε ή να απενεργοποιήσετε.<span class="Apple-converted-space"> </span></p>
<p class="p2"><br></p>
<p class="p1">Μπορείτε να απενεργοποιήσετε τις Υπηρεσίες τοποθεσίας για τις Προτάσεις Spotlight. Για να το κάνετε αυτό, ανοίξτε τις «Ρυθμίσεις», αγγίξτε «Απόρρητο», «Υπηρεσίες τοποθεσίας», «Υπηρεσίες συστήματος» και μετακινήστε τον διακόπτη των Προτάσεων Spotlight στην ανενεργή θέση. Αν απενεργοποιήσετε τις Υπηρεσίες τοποθεσίας στη συσκευή σας, η ακριβής τοποθεσία σας δεν θα αποστέλλεται στην Apple. Για την παροχή σχετικών προτάσεων αναζήτησης, η Apple μπορεί να χρησιμοποιεί τη διεύθυνση IP της σύνδεσής σας στο Διαδίκτυο για την εκτίμηση κατά προσέγγιση της τοποθεσίας σας μέσω αντιστοίχισης σε γεωγραφική περιοχή.</p>
<p class="p2"><br></p>
<p class="p1">(θ) <span class="s1">iBooks, Podcasts</span>. Αν επιλέξετε να χρησιμοποιείτε τη δυνατότητα συγχρονισμού των εφαρμογών iBooks και Podcasts για να συγχρονίζετε τους σελιδοδείκτες, τις σημειώσεις, τις συλλογές και τα δεδομένα συνδρομών σας σε podcast στις Συσκευές iOS και τους υπολογιστές σας, αναγνωρίζετε ότι τα εν λόγω δεδομένα θα αποστέλλονται στην Apple και θα αποθηκεύονται σε συνδυασμό με το Apple ID που χρησιμοποιείτε για το iBooks Store ή το iTunes Store, με σκοπό τον συγχρονισμό αυτών των δεδομένων στις άλλες συσκευές και υπολογιστές σας, τα οποία έχετε εξουσιοδοτήσει για πρόσβαση σε περιεχόμενο μέσω του συγκεκριμένου Apple ID. Μπορείτε να απενεργοποιήσετε τον συγχρονισμό ανά πάσα στιγμή μεταβαίνοντας στις «Ρυθμίσεις» και αλλάζοντας τις επιλογές συγχρονισμού για τις εφαρμογές iBooks και Podcasts αντίστοιχα.</p>
<p class="p2"><br></p>
<p class="p1">(ι) <span class="s1">Πολιτική απορρήτου</span>. Οι πληροφορίες σας θα αντιμετωπίζονται σε όλες τις περιπτώσεις σύμφωνα με την Πολιτική απορρήτου της Apple, που ενσωματώνεται μέσω αναφοράς στην παρούσα Άδεια χρήσης και την οποία μπορείτε να διαβάσετε στη διεύθυνση: <a href="http://www.apple.com/legal/privacy/">http://www.apple.com/legal/privacy/</a>.</p>
<p class="p2"><br></p>
<p class="p1"><b>5. Υπηρεσίες και υλικό τρίτων.<span class="Apple-converted-space"> </span></b></p>
<p class="p1">(α) Το Λογισμικό iOS μπορεί να επιτρέπει την πρόσβαση στα iTunes Store, App Store, iBooks Store, Game Center, iCloud και τους Χάρτες της Apple καθώς και σε άλλες υπηρεσίες και ιστότοπους της Apple και τρίτων (από κοινού και χωριστά «οι Υπηρεσίες»). Τέτοιες Υπηρεσίες ενδέχεται να μη διατίθενται σε όλες τις γλώσσες ή σε όλες τις χώρες. Η χρήση αυτών των Υπηρεσιών προϋποθέτει πρόσβαση στο Διαδίκτυο και η χρήση ορισμένων Υπηρεσιών ενδέχεται να απαιτεί Apple ID, να προϋποθέτει την από μέρους σας αποδοχή πρόσθετων όρων και να υπόκειται σε πρόσθετες χρεώσεις. Η χρήση αυτού του λογισμικού σε σχέση με Apple ID ή άλλη Υπηρεσία Apple, συνεπάγεται την από μέρους σας αποδοχή των ισχυόντων όρων υπηρεσίας για τη συγκεκριμένη Υπηρεσία και των πιο πρόσφατων Όρων και προϋποθέσεων του iTunes Store, των πιο πρόσφατων Όρων και προϋποθέσεων του iBooks Store, για τη χώρα στην οποία βρίσκεστε όταν προσπελάζετε τους Όρους και προϋποθέσεις είτε του ενός Store είτε του άλλου, ή των Όρων και προϋποθέσεων του Game Center, τους οποίους μπορείτε να προσπελάσετε και να διαβάσετε στη διεύθυνση <a href="http://www.apple.com/legal/internet-services/itunes/ww/">http://www.apple.com/legal/internet-services/itunes/ww/</a>, ή των Όρων και προϋποθέσεων του iCloud τους οποίους θα βρείτε στη διεύθυνση <a href="http://www.apple.com/legal/internet-services/icloud/ww/"><span class="s1">http://www.apple.com/legal/internet-services/icloud/ww/</span></a>, αντίστοιχα.<span class="Apple-converted-space"> </span></p>
<p class="p2"><br></p>
<p class="p1">(β) Αν εγγραφείτε για το iCloud, μπορείτε να αποκτήσετε πρόσβαση σε ορισμένες δυνατότητες, όπως π.χ. οι «Βιβλιοθήκη φωτογραφιών iCloud», Η ροή φωτό μου», «Κοινή χρήση φωτογραφιών iCloud», όπως «Δημιουργία εφεδρικού αντιγράφου» και «Εύρεση iPhone» απευθείας από το Λογισμικό iOS. Αναγνωρίζετε και συμφωνείτε ότι η χρήση σας του iCloud και αυτών των δυνατοτήτων υπόκειται στους πιο πρόσφατους όρους και προϋποθέσεις της υπηρεσίας iCloud, τους οποίους μπορείτε να προσπελάσετε και να διαβάσετε στη διεύθυνση: <a href="http://www.apple.com/legal/internet-services/icloud/ww/"><span class="s1">http://www.apple.com/legal/internet-services/icloud/ww/</span></a>.</p>
<p class="p2"><br></p>
<p class="p1">(γ) Αντιλαμβάνεστε ότι κάνοντας χρήση των Υπηρεσιών, ενδέχεται να συναντήσετε υλικό που θα μπορούσε να κριθεί προσβλητικό, άσεμνο ή ανάρμοστο, το οποίο υλικό ενδέχεται να έχει ή να μην έχει επισημανθεί ότι περιέχει άσεμνο λεξιλόγιο, και ότι τα αποτελέσματα οποιασδήποτε αναζήτησης ή η εισαγωγή μιας συγκεκριμένης διεύθυνσης URL ενδέχεται να παραγάγει αυτόματα και ακουσίως συνδέσμους ή αναφορές σε ανάρμοστο υλικό. Ωστόσο, αποδέχεστε να χρησιμοποιείτε τις Υπηρεσίες με αποκλειστικά δική σας ευθύνη και ότι η Apple, οι θυγατρικές, αντιπρόσωποι, εντολοδότες ή δικαιοπάροχοί της δεν φέρουν καμία ευθύνη απέναντί σας για περιεχόμενο που τυχόν κριθεί προσβλητικό, άσεμνο ή ανάρμοστο.<span class="Apple-converted-space"> </span></p>
<p class="p2"><br></p>
<p class="p1">(δ) Ορισμένες Υπηρεσίες ενδέχεται να παρουσιάζουν, να περιλαμβάνουν ή να καθιστούν διαθέσιμο περιεχόμενο, δεδομένα, πληροφορίες, εφαρμογές και υλικό από τρίτους («Υλικό τρίτων») ή να παρέχουν συνδέσμους προς ορισμένους ιστότοπους τρίτων. Χρησιμοποιώντας τις Υπηρεσίες, αναγνωρίζετε και αποδέχεστε ότι η Apple δεν έχει την ευθύνη να εξετάζει ή να αξιολογεί το περιεχόμενο, την ακρίβεια, την πληρότητα, την επικαιρότητα, την εγκυρότητα, τη συμμόρφωση με τους κανόνες πνευματικής ιδιοκτησίας, τη νομιμότητα, τη σεμνότητα, την ποιότητα ή οποιαδήποτε άλλη πλευρά αυτού του Υλικού τρίτων ή των ιστότοπων τρίτων. Η Apple, τα στελέχη της, οι συνδεδεμένες επιχειρήσεις και οι θυγατρικές της δεν εγγυώνται ούτε εγκρίνουν απαραιτήτως και δεν αναλαμβάνουν ούτε έχουν οποιαδήποτε ευθύνη απέναντι σε σας ή άλλα πρόσωπα για οποιεσδήποτε Υπηρεσίες τρίτων, Υλικό τρίτων ή ιστότοπους τρίτων, ή για οποιοδήποτε άλλο υλικό, προϊόντα ή υπηρεσίες τρίτων. Το Υλικό τρίτων και οι σύνδεσμοι προς άλλους ιστότοπους παρέχονται αποκλειστικά ως διευκόλυνση προς εσάς.<span class="Apple-converted-space"> </span></p>
<p class="p2"><br></p>
<p class="p1">(ε) Ούτε η Apple ούτε οποιοσδήποτε από τους παρόχους περιεχομένου της εγγυώνται τη διαθεσιμότητα, την ακρίβεια, την πληρότητα, την αξιοπιστία ή την επικαιρότητα χρηματιστηριακών πληροφοριών, δεδομένων τοποθεσίας ή άλλων δεδομένων που εμφανίζονται από οποιεσδήποτε Υπηρεσίες. Οι οικονομικές πληροφορίες που παρουσιάζονται από οποιεσδήποτε Υπηρεσίες παρέχονται για σκοπούς γενικής πληροφόρησης μόνο και δεν πρέπει θεωρηθούν ως αξιόπιστες επενδυτικές συμβουλές. Πριν από την εκτέλεση οποιασδήποτε συναλλαγής κινητών αξιών με βάση πληροφορίες που αντλήθηκαν από τις Υπηρεσίες, συνιστάται να απευθύνεστε σε χρηματοοικονομικό σύμβουλο ή επαγγελματία χρεογράφων, ο οποίος είναι νομικά εξουσιοδοτημένος να παρέχει οικονομικές συμβουλές ή συμβουλές για χρεόγραφα στη χώρα ή στην περιοχή σας. Τα δεδομένα τοποθεσίας που παρέχονται από οποιεσδήποτε Υπηρεσίες, συμπεριλαμβανομένης της υπηρεσίας Χαρτών της Apple, παρέχονται μόνο για σκοπούς στοιχειώδους πλοήγησης και/ή προγραμματισμού και δεν διατίθενται με σκοπό να αποτελέσουν αξιόπιστη πληροφόρηση σε περιπτώσεις όπου απαιτούνται ακριβείς πληροφορίες για τη θέση ή σε περιπτώσεις όπου τα εσφαλμένα, ανακριβή, καθυστερημένα ή ελλιπή δεδομένα τοποθεσίας ενδέχεται να οδηγήσουν σε θάνατο, σωματική βλάβη, περιουσιακή ζημία ή βλάβη στο περιβάλλον. Αποδέχεστε ότι τα αποτελέσματα που λαμβάνετε από την υπηρεσία Χαρτών μπορεί να ποικίλλουν από τις πραγματικές συνθήκες του δρόμου ή του εδάφους λόγω παραγόντων που μπορεί να επηρεάσουν την ακρίβεια των δεδομένων Χαρτών, όπως για παράδειγμα, χωρίς περιορισμό, ο καιρός, συνθήκες του δρόμου ή του εδάφους και γεωπολιτικά γεγονότα. Για την ασφάλειά σας κατά τη χρήση της δυνατότητας λεπτομερούς πλοήγησης, να προσέχετε πάντοτε τις οδικές πινακίδες και τις τρέχουσες οδικές συνθήκες. Να τηρείτε πρακτικές ασφαλούς οδήγησης και τον κώδικα οδικής κυκλοφορίας και να έχετε υπόψη σας ότι οι οδηγίες βαδίσματος μπορεί να μην περιλαμβάνουν πεζοδρόμια ή πεζόδρομους.</p>
<p class="p2"><br></p>
<p class="p1">(στ) Στον βαθμό που αποστέλλετε τυχόν περιεχόμενο μέσω της χρήσης των Υπηρεσιών, δηλώνετε ότι κατέχετε όλα τα δικαιώματα αυτού του περιεχομένου, έχετε εξουσιοδότηση ή σας επιτρέπεται νομίμως με άλλο τρόπο η αποστολή του περιεχομένου και ότι το περιεχόμενο δεν παραβιάζει τυχόν όρους υπηρεσίας που ισχύουν για τις Υπηρεσίες. Αποδέχεστε ότι οι Υπηρεσίες περιλαμβάνουν περιεχόμενο, πληροφορίες και υλικό που ανήκει κατ’ αποκλειστικότητα στην Apple, τον κάτοχο ιστότοπου και/ή στους δικαιοπαρόχους τους, και ότι προστατεύονται από την εφαρμοστέα νομοθεσία περί πνευματικής ιδιοκτησίας ή άλλη νομοθεσία, που περιλαμβάνει, μεταξύ άλλων, και τα πνευματικά δικαιώματα. Συμφωνείτε ότι δεν θα χρησιμοποιήσετε αυτό το περιεχόμενο, τις πληροφορίες και το υλικό που καλύπτεται από αποκλειστικά δικαιώματα με τρόπο πέραν της επιτρεπόμενης χρήσης των Υπηρεσιών ή με οποιονδήποτε τρόπο ο οποίος δεν συμφωνεί με τους όρους της παρούσας Άδειας ή ο οποίος παραβιάζει οποιαδήποτε πνευματικά δικαιώματα τρίτων μερών ή της Apple. Κανένα μέρος των Υπηρεσιών δεν επιτρέπεται να αναπαραχθεί με οποιαδήποτε μορφή ή οποιονδήποτε τρόπο. Συμφωνείτε να μην προβείτε σε τροποποίηση, εκμίσθωση, χρονομίσθωση, δανεισμό, πώληση, διανομή ή δημιουργία παραγώγων έργων, με βάση τις Υπηρεσίες με οποιονδήποτε τρόπο ή σε εκμετάλλευση των Υπηρεσιών με οποιονδήποτε τρόπο για τον οποίο δεν έχει χορηγηθεί άδεια, περιλαμβανομένης, ενδεικτικά, της χρήσης των Υπηρεσιών για τη μεταβίβαση ιών υπολογιστών, λογισμικών σκωληκών, δούρειων ίππων ή άλλου κακόβουλου λογισμικού, ή της κατάχρησης ή επιβάρυνσης της χωρητικότητας του δικτύου. Επιπλέον, συμφωνείτε ότι δεν θα χρησιμοποιήσετε τις Υπηρεσίες με οποιονδήποτε τρόπο με σκοπό την παρενόχληση, την εξύβριση, την καταδίωξη, τη διατύπωση απειλών, την δυσφήμηση ή την με οποιονδήποτε άλλον τρόπο παραβίαση ή καταπάτηση των δικαιωμάτων οποιουδήποτε τρίτου, και ότι η Apple δεν ευθύνεται κατά κανένα τρόπο για τέτοια χρήση από μέρους σας, ούτε για οποιαδήποτε παρενοχλητικά, απειλητικά, δυσφημιστικά, προσβλητικά, παραβατικά ή παράνομα μηνύματα ή εκπομπές που τυχόν λάβετε ως αποτέλεσμα της χρήσης οποιασδήποτε από τις Υπηρεσίες.</p>
<p class="p2"><br></p>
<p class="p1">(ζ) Επιπροσθέτως, οι Υπηρεσίες και το Υλικό τρίτων που τυχόν είναι προσπελάσιμα, προς τα οποία υπάρχει σύνδεσμος ή εμφανίζονται στην οθόνη της Συσκευής iOS, δεν διατίθενται σε όλες τις γλώσσες ούτε σε όλες τις χώρες και περιοχές. Η Apple δεν προβαίνει σε καμία προσυμβατική δήλωση ότι αυτές οι Υπηρεσίες και το Υλικό τρίτων είναι κατάλληλα ή διαθέσιμα για χρήση σε οποιαδήποτε τοποθεσία. Εάν επιλέξετε να χρησιμοποιήσετε ή να προσπελάσετε αυτές τις Υπηρεσίες και το Υλικό τρίτων, ενεργείτε με δική σας πρωτοβουλία και φέρετε την ευθύνη για τη συμμόρφωση με οποιουσδήποτε εφαρμοστέους νόμους, συμπεριλαμβανομένων, μεταξύ άλλων, της ισχύουσας τοπικής νομοθεσίας και των νόμων περί απορρήτου και συλλογής δεδομένων. Η κοινή χρήση ή ο συγχρονισμός φωτογραφιών μέσω της Συσκευής iOS μπορεί να οδηγήσει σε μετάδοση μεταδεδομένων, συμπεριλαμβανομένων δεδομένων τοποθεσίας φωτογραφιών, μαζί με τις φωτογραφίες. Η Apple και οι δικαιοπάροχοί της διατηρούν το δικαίωμα τροποποίησης, αναστολής, κατάργησης ή απενεργοποίησης της πρόσβασης σε οποιεσδήποτε Υπηρεσίες οποτεδήποτε και χωρίς προειδοποίηση. Η Apple σε καμία περίπτωση δεν φέρει ευθύνη για τυχόν κατάργηση ή απενεργοποίηση της πρόσβασης σε οποιεσδήποτε από τις Υπηρεσίες αυτές. Η Apple δύναται επίσης να επιβάλει όρια στη χρήση ορισμένων Υπηρεσιών ή στην πρόσβαση σε αυτές σε οποιαδήποτε περίπτωση και χωρίς προειδοποίηση ή ευθύνη.<span class="Apple-converted-space"> </span></p>
<p class="p2"><br></p>
<p class="p1"><b>6. Λύση της σύμβασης.</b> Η παρούσα Άδεια χρήσης ισχύει μέχρι τη λύση της. Τα δικαιώματά σας δυνάμει της παρούσας Άδειας χρήσης αίρονται αυτόματα ή ειδάλλως παύουν να ισχύουν χωρίς προειδοποίηση από την Apple σε περίπτωση μη συμμόρφωσής σας με οποιονδήποτε όρο ή όρους της παρούσας Άδειας χρήσης. Μετά τη λύση της άδειας χρήσης οφείλετε να διακόψετε κάθε χρήση του Λογισμικού iOS. Οι ενότητες 4, 5, 6, 7, 8, 9, 12 και 13 της παρούσας Άδειας χρήσης εξακολουθούν να ισχύουν σε περίπτωση οποιουδήποτε εν λόγω τερματισμού.</p>
<p class="p2"><br></p>
<p class="p1"><b>7. Αποποίηση εγγυήσεων.</b><span class="Apple-converted-space"> </span></p>
<p class="p1">7.1 <span class="Apple-converted-space">    </span>Αν είστε πελάτης που είναι καταναλωτής (κάποιος που χρησιμοποιεί το λογισμικό iOS εκτός της εργασίας, της επιχείρησης ή του επαγγέλματός του), μπορεί να έχετε νομικά δικαιώματα στη χώρα κατοικίας σας σύμφωνα με τα οποία απαγορεύεται η εφαρμογή των παρακάτω περιορισμών σε εσάς, και όπου ισχύει αυτή η απαγόρευση οι περιορισμοί αυτοί δεν θα ισχύουν για εσάς. Για να μάθετε περισσότερα σχετικά με τα δικαιώματα, επικοινωνήστε με έναν τοπικό οργανισμό ενημέρωσης πελατών.</p>
<p class="p2"><br></p>
<p class="p1">7.2 <span class="Apple-converted-space">    </span>ΡΗΤΩΣ ΔΗΛΩΝΕΤΕ ΚΑΙ ΑΠΟΔΕΧΕΣΤΕ ΟΤΙ, ΣΤΟΝ ΒΑΘΜΟ ΠΟΥ ΕΠΙΤΡΕΠΕΤΑΙ ΑΠΟ ΤΗΝ ΙΣΧΥΟΥΣΑ ΝΟΜΟΘΕΣΙΑ, Η ΧΡΗΣΗ ΤΟΥ ΛΟΓΙΣΜΙΚΟΥ ΚΑΙ ΤΥΧΟΝ ΥΠΗΡΕΣΙΩΝ ΠΟΥ ΕΚΤΕΛΟΥΝΤΑΙ Ή ΕΙΝΑΙ ΠΡΟΣΠΕΛΑΣΙΜΑ ΜΕΣΩ ΤΟΥ ΛΟΓΙΣΜΙΚΟΥ iOS, ΓΙΝΕΤΑΙ ΑΠΟΚΛΕΙΣΤΙΚΑ ΜΕ ΔΙΚΗ ΣΑΣ ΕΥΘΥΝΗ ΚΑΙ ΟΤΙ Η ΣΥΝΟΛΙΚΗ ΕΥΘΥΝΗ ΑΝΑΦΟΡΙΚΑ ΜΕ ΤΗΝ ΙΚΑΝΟΠΟΙΗΤΙΚΗ ΠΟΙΟΤΗΤΑ, ΑΠΟΔΟΣΗ, ΑΚΡΙΒΕΙΑ ΚΑΙ ΠΡΟΣΠΑΘΕΙΑ ΒΑΡΥΝΕΙ ΕΣΑΣ.<span class="Apple-converted-space"> </span></p>
<p class="p2"><br></p>
<p class="p1">7.3 <span class="Apple-converted-space">    </span>ΚΑΤΑ ΤΟΝ ΜΕΓΙΣΤΟ ΒΑΘΜΟ ΠΟΥ ΕΠΙΤΡΕΠΕΤΑΙ ΑΠΟ ΤΟ ΕΦΑΡΜΟΣΤΕΟ ΔΙΚΑΙΟ, ΤΟ ΛΟΓΙΣΜΙΚΟ iOS ΚΑΙ ΟΙ ΥΠΗΡΕΣΙΕΣ ΠΑΡΕΧΟΝΤΑΙ «ΩΣ ΕΧΟΥΝ» ΚΑΙ «ΕΦΟΣΟΝ ΔΙΑΤΙΘΕΝΤΑΙ», ΜΕ ΟΛΑ ΤΑ ΕΛΑΤΤΩΜΑΤΑ ΚΑΙ ΧΩΡΙΣ ΕΓΓΥΗΣΗ ΟΠΟΙΑΣΔΗΠΟΤΕ ΜΟΡΦΗΣ ΚΑΙ Η APPLE ΚΑΙ ΟΙ ΔΙΚΑΙΟΠΑΡΟΧΟΙ ΤΗΣ APPLE (ΚΑΛΟΥΜΕΝΟΙ ΑΠΟ ΚΟΙΝΟΥ «Η APPLE» ΓΙΑ ΤΟΥΣ ΣΚΟΠΟΥΣ ΤΩΝ ΠΑΡΑΓΡΑΦΩΝ 7 ΚΑΙ 8) ΔΙΑ ΤΟΥ ΠΑΡΟΝΤΟΣ ΑΠΟΠΟΙΟΥΝΤΑΙ ΟΠΟΙΕΣΔΗΠΟΤΕ ΕΓΓΥΗΣΕΙΣ ΚΑΙ ΠΡΟΫΠΟΘΕΣΕΙΣ ΑΝΑΦΟΡΙΚΑ ΜΕ ΤΟ ΛΟΓΙΣΜΙΚΟ ΚΑΙ ΤΙΣ ΥΠΗΡΕΣΙΕΣ iOS, ΕΙΤΕ ΕΙΝΑΙ ΡΗΤΕΣ, ΣΙΩΠΗΡΕΣ Ή ΕΚ ΤΟΥ ΝΟΜΟΥ, ΣΥΜΠΕΡΙΛΑΜΒΑΝΟΜΕΝΩΝ, ΕΝΔΕΙΚΤΙΚΑ, ΤΩΝ ΣΙΩΠΗΡΩΝ ΕΓΓΥΗΣΕΩΝ ΚΑΙ/Ή ΠΡΟΫΠΟΘΕΣΕΩΝ ΕΜΠΟΡΕΥΣΙΜΟΤΗΤΑΣ, ΙΚΑΝΟΠΟΙΗΤΙΚΗΣ ΠΟΙΟΤΗΤΑΣ, ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟ ΣΚΟΠΟ, ΑΚΡΙΒΕΙΑΣ, ΑΔΙΑΤΑΡΑΚΤΗΣ ΚΑΤΟΧΗΣ ΚΑΙ ΧΡΗΣΗΣ ΚΑΙ ΜΗ ΠΑΡΑΒΙΑΣΗΣ ΤΩΝ ΔΙΚΑΙΩΜΑΤΩΝ ΤΡΙΤΩΝ.<span class="Apple-converted-space"> </span></p>
<p class="p2"><br></p>
<p class="p1">7.4 <span class="Apple-converted-space">    </span>Η APPLE ΔΕΝ ΕΓΓΥΑΤΑΙ ΟΤΙ ΔΕΝ ΘΑ ΥΠΑΡΞΕΙ ΔΙΑΤΑΡΑΞΗ ΤΗΣ ΧΡΗΣΗΣ ΤΟΥ ΛΟΓΙΣΜΙΚΟΥ ΚΑΙ ΤΩΝ ΥΠΗΡΕΣΙΩΝ iOS, ΟΤΙ ΟΙ ΛΕΙΤΟΥΡΓΙΕΣ ΠΟΥ ΠΕΡΙΛΑΜΒΑΝΟΝΤΑΙ ΣΤΟ ΛΟΓΙΣΜΙΚΟ iOS Ή ΟΙ ΥΠΗΡΕΣΙΕΣ ΠΟΥ ΕΚΤΕΛΟΥΝΤΑΙ Ή ΠΑΡΕΧΟΝΤΑΙ ΑΠΟ ΑΥΤΟ ΘΑ ΑΝΤΑΠΟΚΡΙΘΟΥΝ ΣΤΙΣ ΑΠΑΙΤΗΣΕΙΣ ΣΑΣ, ΟΤΙ Η ΛΕΙΤΟΥΡΓΙΑ ΤΟΥ ΛΟΓΙΣΜΙΚΟΥ ΚΑΙ ΤΩΝ ΥΠΗΡΕΣΙΩΝ iOS ΘΑ ΕΙΝΑΙ ΑΔΙΑΛΕΙΠΤΗ Ή ΧΩΡΙΣ ΣΦΑΛΜΑΤΑ, ΟΤΙ ΟΠΟΙΑΔΗΠΟΤΕ ΥΠΗΡΕΣΙΑ ΘΑ ΣΥΝΕΧΙΣΕΙ ΝΑ ΕΙΝΑΙ ΔΙΑΘΕΣΙΜΗ, ΟΤΙ ΤΥΧΟΝ ΕΛΑΤΤΩΜΑΤΑ ΣΤΟ ΛΟΓΙΣΜΙΚΟ Ή ΤΙΣ ΥΠΗΡΕΣΙΕΣ ΤΟΥ iOS ΘΑ ΔΙΟΡΘΩΘΟΥΝ Ή ΟΤΙ ΤΟ ΛΟΓΙΣΜΙΚΟ iOS ΘΑ ΕΙΝΑΙ ΣΥΜΒΑΤΟ Ή ΘΑ ΣΥΝΕΡΓΑΖΕΤΑΙ ΜΕ ΟΠΟΙΟΔΗΠΟΤΕ ΛΟΓΙΣΜΙΚΟ Ή ΕΦΑΡΜΟΓΕΣ ΤΡΙΤΩΝ Ή ΥΠΗΡΕΣΙΕΣ ΤΡΙΤΩΝ. Η ΕΓΚΑΤΑΣΤΑΣΗ ΑΥΤΟΥ ΤΟΥ ΛΟΓΙΣΜΙΚΟΥ iOS ΕΝΔΕΧΕΤΑΙ ΝΑ ΕΠΗΡΕΑΣΕΙ ΤΗ ΔΙΑΘΕΣΙΜΟΤΗΤΑ ΚΑΙ ΤΗ ΧΡΗΣΤΙΚΟΤΗΤΑ ΛΟΓΙΣΜΙΚΟΥ, ΕΦΑΡΜΟΓΩΝ Ή ΥΠΗΡΕΣΙΩΝ ΤΡΙΤΩΝ, ΚΑΘΩΣ ΚΑΙ ΠΡΟΪΟΝΤΩΝ ΚΑΙ ΥΠΗΡΕΣΙΩΝ ΤΗΣ ΕΦΑΡΜΟΓΕΣ APPLE.<span class="Apple-converted-space"> </span></p>
<p class="p2"><br></p>
<p class="p1">7.5 <span class="Apple-converted-space">    </span>ΕΠΙΠΡΟΣΘΕΤΩΣ, ΑΝΑΓΝΩΡΙΖΕΤΕ ΟΤΙ ΤΟ ΛΟΓΙΣΜΙΚΟ ΚΑΙ ΟΙ ΥΠΗΡΕΣΙΕΣ iOS ΔΕΝ ΠΡΟΟΡΙΖΟΝΤΑΙ ΟΥΤΕ ΕΙΝΑΙ ΚΑΤΑΛΛΗΛΕΣ ΓΙΑ ΧΡΗΣΗ ΣΕ ΠΕΡΙΣΤΑΣΕΙΣ Ή ΠΕΡΙΒΑΛΛΟΝΤΑ ΟΠΟΥ Η ΑΝΕΠΑΡΚΕΙΑ Ή ΟΙ ΚΑΘΥΣΤΕΡΗΣΕΙΣ, ΤΑ ΣΦΑΛΜΑΤΑ Ή ΟΙ ΑΝΑΚΡΙΒΕΙΕΣ ΣΤΟ ΠΕΡΙΕΧΟΜΕΝΟ, ΤΑ ΔΕΔΟΜΕΝΑ Ή ΤΙΣ ΠΛΗΡΟΦΟΡΙΕΣ ΠΟΥ ΠΑΡΕΧΟΝΤΑΙ ΑΠΟ ΤΟ ΛΟΓΙΣΜΙΚΟ iOS ΕΝΔΕΧΕΤΑΙ ΝΑ ΕΧΟΥΝ ΩΣ ΣΥΝΕΠΕΙΑ ΤΟ ΘΑΝΑΤΟ, ΣΩΜΑΤΙΚΕΣ ΒΛΑΒΕΣ Ή ΣΟΒΑΡΕΣ ΥΛΙΚΕΣ ΖΗΜΙΕΣ Η ΒΛΑΒΗ ΣΤΟ ΠΕΡΙΒΑΛΛΟΝ, ΣΥΜΠΕΡΙΛΑΜΒΑΝΟΜΕΝΩΝ, ΜΕΤΑΞΥ ΑΛΛΩΝ, ΤΗΣ ΕΠΙΧΕΙΡΗΣΙΑΚΗΣ ΛΕΙΤΟΥΡΓΙΑΣ ΠΥΡΗΝΙΚΩΝ ΕΓΚΑΤΑΣΤΑΣΕΩΝ, ΣΥΣΤΗΜΑΤΩΝ ΠΛΟΗΓΗΣΗΣ Ή ΕΠΙΚΟΙΝΩΝΙΑΣ ΑΕΡΟΣΚΑΦΩΝ, ΕΛΕΓΧΟΥ ΕΝΑΕΡΙΑΣ ΚΥΚΛΟΦΟΡΙΑΣ, ΥΠΟΣΤΗΡΙΞΗΣ ΖΩΤΙΚΩΝ ΛΕΙΤΟΥΡΓΙΩΝ Ή ΟΠΛΙΚΩΝ ΣΥΣΤΗΜΑΤΩΝ.<span class="Apple-converted-space"> </span></p>
<p class="p2"><br></p>
<p class="p1">7.6 <span class="Apple-converted-space">    </span>ΚΑΜΙΑ ΠΡΟΦΟΡΙΚΗ Ή ΓΡΑΠΤΗ ΠΛΗΡΟΦΟΡΙΑ Ή ΣΥΜΒΟΥΛΗ ΠΟΥ ΤΥΧΟΝ ΠΑΡΑΣΧΕΘΕΙ ΑΠΟ ΤΗΝ APPLE Ή ΕΞΟΥΣΙΟΔΟΤΗΜΕΝΟ ΕΚΠΡΟΣΩΠΟ ΤΗΣ APPLE ΔΕΝ ΑΠΟΤΕΛΕΙ ΕΓΓΥΗΣΗ. ΣΕ ΠΕΡΙΠΤΩΣΗ ΠΟΥ ΤΟ ΛΟΓΙΣΜΙΚΟ Ή ΟΙ ΥΠΗΡΕΣΙΕΣ iOS ΑΠΟΔΕΙΧΘΟΥΝ ΕΛΑΤΤΩΜΑΤΙΚΕΣ, ΑΝΑΛΑΜΒΑΝΕΤΕ ΤΟ ΣΥΝΟΛΟ ΤΗΣ ΔΑΠΑΝΗΣ ΓΙΑ ΤΙΣ ΥΠΗΡΕΣΙΕΣ ΤΕΧΝΙΚΗΣ ΕΞΥΠΗΡΕΤΗΣΗΣ, ΕΠΙΣΚΕΥΗΣ Ή ΔΙΟΡΘΩΣΗΣ ΠΟΥ ΘΑ ΚΡΙΘΟΥΝ ΑΠΑΡΑΙΤΗΤΕΣ. ΟΡΙΣΜΕΝΕΣ ΔΙΚΑΙΟΔΟΣΙΕΣ ΔΕΝ ΕΠΙΤΡΕΠΟΥΝ ΤΟΝ ΑΠΟΚΛΕΙΣΜΟ ΣΙΩΠΗΡΩΝ ΕΓΓΥΗΣΕΩΝ Ή ΤΟΝ ΠΕΡΙΟΡΙΣΜΟ ΤΩΝ ΚΑΤΑΝΑΛΩΤΙΚΩΝ ΔΙΚΑΙΩΜΑΤΩΝ ΠΟΥ ΠΡΟΒΛΕΠΟΝΤΑΙ ΕΚ ΤΟΥ ΝΟΜΟΥ, ΟΠΟΤΕ ΟΙ ΠΑΡΑΠΑΝΩ ΑΠΟΚΛΕΙΣΜΟΙ ΚΑΙ ΠΕΡΙΟΡΙΣΜΟΙ ΕΝΔΕΧΕΤΑΙ ΝΑ ΜΗΝ ΙΣΧΥΟΥΝ ΓΙΑ ΕΣΑΣ.<span class="Apple-converted-space"> </span></p>
<p class="p2"><br></p>
<p class="p1"><b>8. Περιορισμός ευθύνης. </b>ΚΑΤΑ ΤΟΝ ΒΑΘΜΟ ΠΟΥ Η ΙΣΧΥΟΥΣΑ ΝΟΜΟΘΕΣΙΑ ΔΕΝ ΤΟ ΑΠΑΓΟΡΕΥΕΙ, Η APPLE, ΟΙ ΣΥΝΕΡΓΑΤΕΣ, ΑΝΤΙΠΡΟΣΩΠΟΙ Ή ΕΝΤΟΛΟΔΟΤΕΣ ΤΗΣ, ΣΕ ΚΑΜΙΑ ΠΕΡΙΠΤΩΣΗ ΔΕΝ ΘΑ ΦΕΡΟΥΝ ΕΥΘΥΝΗ ΓΙΑ ΣΩΜΑΤΙΚΕΣ ΒΛΑΒΕΣ Ή ΓΙΑ ΟΠΟΙΑΔΗΠΟΤΕ ΑΠΟΘΕΤΙΚΗ, ΕΙΔΙΚΗ, ΕΜΜΕΣΗ Ή ΠΑΡΕΠΟΜΕΝΗ ΖΗΜΙΑ, ΣΥΜΠΕΡΙΛΑΜΒΑΝΟΜΕΝΗΣ, ΜΕΤΑΞΥ ΑΛΛΩΝ, ΤΗΣ ΖΗΜΙΑΣ ΑΠΟ ΔΙΑΦΥΓΟΝΤΑ ΚΕΡΔΗ, ΤΗΣ ΖΗΜΙΑΣ ΛΟΓΩ ΑΛΛΟΙΩΣΗΣ Ή ΑΠΩΛΕΙΑΣ ΔΕΔΟΜΕΝΩΝ, ΤΗΣ ΠΑΡΑΛΕΙΨΗΣ ΔΙΑΒΙΒΑΣΗΣ Ή ΛΗΨΗΣ ΟΠΟΙΩΝΔΗΠΟΤΕ ΔΕΔΟΜΕΝΩΝ (ΣΥΜΠΕΡΙΛΑΜΒΑΝΟΜΕΝΩΝ ΧΩΡΙΣ ΠΕΡΙΟΡΙΣΜΟ ΟΔΗΓΙΩΝ, ΕΡΓΑΣΙΕΣ ΚΑΙ ΥΛΙΚΑ ΜΑΘΗΜΑΤΩΝ), ΤΗΣ ΔΙΑΚΟΠΗΣ ΕΠΙΧΕΙΡΗΜΑΤΙΚΗΣ ΔΡΑΣΤΗΡΙΟΤΗΤΑΣ Ή ΟΠΟΙΑΣΔΗΠΟΤΕ ΑΛΛΗΣ ΖΗΜΙΑΣ Ή ΑΠΩΛΕΙΑΣ ΕΜΠΟΡΙΚΗΣ ΦΥΣΗΣ ΠΟΥ ΑΝΑΚΥΨΕΙ ΑΠΟ Ή ΣΧΕΤΙΖΕΤΑΙ ΜΕ ΤΗΝ ΑΠΟ ΜΕΡΟΥΣ ΣΑΣ ΧΡΗΣΗ Ή ΑΔΥΝΑΜΙΑ ΧΡΗΣΗΣ ΤΟΥ ΛΟΓΙΣΜΙΚΟΥ ΚΑΙ ΤΩΝ ΥΠΗΡΕΣΙΩΝ iOS Ή ΟΠΟΙΟΥΔΗΠΟΤΕ ΛΟΓΙΣΜΙΚΟΥ Ή ΕΦΑΡΜΟΓΩΝ ΤΡΙΤΩΝ ΣΕ ΣΥΝΔΥΑΣΜΟ ΜΕ ΤΟ ΛΟΓΙΣΜΙΚΟ Ή ΤΙΣ ΥΠΗΡΕΣΙΕΣ iOS, ΟΠΟΥ ΚΑΙ ΑΝ ΟΦΕΙΛΕΤΑΙ, ΑΝΕΞΑΡΤΗΤΑ ΑΠΟ ΤΟ ΠΕΔΙΟ ΤΗΣ ΕΥΘΥΝΗΣ (ΣΥΜΒΑΣΗ, ΑΔΙΚΟΠΡΑΞΙΑ Ή ΑΛΛΗ) ΚΑΙ ΑΚΟΜΑ ΚΑΙ ΑΝ Η APPLE ΕΧΕΙ ΛΑΒΕΙ ΠΡΟΕΙΔΟΠΟΙΗΣΗ ΣΧΕΤΙΚΑ ΜΕ ΤΗΝ ΠΙΘΑΝΟΤΗΤΑ ΑΥΤΗΣ ΤΗΣ ΖΗΜΙΑΣ. ΟΡΙΣΜΕΝΕΣ ΔΙΚΑΙΟΔΟΣΙΕΣ ΔΕΝ ΕΠΙΤΡΕΠΟΥΝ ΤΗΝ ΕΞΑΙΡΕΣΗ Ή ΤΟΝ ΠΕΡΙΟΡΙΣΜΟ ΤΗΣ ΕΥΘΥΝΗΣ ΓΙΑ ΣΩΜΑΤΙΚΕΣ ΒΛΑΒΕΣ Ή ΓΙΑ ΑΠΟΘΕΤΙΚΕΣ Ή ΠΑΡΕΠΟΜΕΝΕΣ ΖΗΜΙΕΣ, ΣΥΝΕΠΩΣ ΑΥΤΗ Η ΡΗΤΡΑ ΠΕΡΙΟΡΙΣΜΟΥ ΕΥΘΥΝΗΣ ΕΝΔΕΧΕΤΑΙ ΝΑ ΜΗΝ ΙΣΧΥΕΙ ΓΙΑ ΕΣΑΣ. Η συνολική ευθύνη της Apple απέναντί σας για όλες τις ζημίες (εκτός από αυτές που τυχόν προβλέπονται από το εφαρμοστέο δίκαιο για περιπτώσεις σωματικών βλαβών) σε καμία περίπτωση δεν θα υπερβαίνει το ποσό των διακοσίων πενήντα (250) δολαρίων Η.Π.Α. Οι ανωτέρω περιορισμοί της ευθύνης ισχύουν ακόμα και αν το προαναφερθέν μέσο αποκατάστασης δεν καλύπτει τον σκοπό για τον οποίο προορίζεται.</p>
<p class="p2"><br></p>
<p class="p1"><b>9. Ψηφιακά πιστοποιητικά. </b>Το Λογισμικό iOS περιέχει λειτουργικές δυνατότητες οι οποίες του επιτρέπουν να αποδέχεται ψηφιακά πιστοποιητικά που έχουν εκδοθεί είτε από την Apple είτε από τρίτους. ΕΙΣΤΕ ΑΠΟΚΛΕΙΣΤΙΚΑ ΥΠΕΥΘΥΝΟΙ ΝΑ ΑΠΟΦΑΣΙΣΕΤΕ ΑΝ ΘΑ ΕΜΠΙΣΤΕΥΘΕΙΤΕ ΕΝΑ ΠΙΣΤΟΠΟΙΗΤΙΚΟ Ή ΟΧΙ, ΕΙΤΕ ΑΥΤΟ ΕΧΕΙ ΕΚΔΟΘΕΙ ΑΠΟ ΤΗΝ APPLE ΕΙΤΕ ΑΠΟ ΤΡΙΤΟ ΠΡΟΣΩΠΟ. Η ΑΠΟ ΜΕΡΟΥΣ ΣΑΣ ΧΡΗΣΗ ΨΗΦΙΑΚΩΝ ΠΙΣΤΟΠΟΙΗΤΙΚΩΝ ΓΙΝΕΤΑΙ ΜΕ ΔΙΚΗ ΣΑΣ ΕΥΘΥΝΗ ΑΠΟΚΛΕΙΣΤΙΚΑ. ΣΤΟ ΜΕΓΙΣΤΟ ΒΑΘΜΟ ΠΟΥ ΕΠΙΤΡΕΠΕΤΑΙ ΑΠΟ ΤΗΝ ΙΣΧΥΟΥΣΑ ΝΟΜΟΘΕΣΙΑ, Η APPLE ΔΕΝ ΠΡΟΒΑΙΝΕΙ ΣΕ ΚΑΜΙΑ ΕΓΓΥΗΣΗ Ή ΠΡΟΣΥΜΒΑΤΙΚΗ ΔΗΛΩΣΗ, ΡΗΤΗ Ή ΣΙΩΠΗΡΗ, ΟΣΟΝ ΑΦΟΡΑ ΤΗΝ ΕΜΠΟΡΕΥΣΙΜΟΤΗΤΑ Ή ΚΑΤΑΛΛΗΛΟΤΗΤΑ ΓΙΑ ΟΠΟΙΟΝΔΗΠΟΤΕ ΣΥΓΚΕΚΡΙΜΕΝΟ ΣΚΟΠΟ Ή ΓΙΑ ΤΗΝ ΑΚΡΙΒΕΙΑ, ΑΣΦΑΛΕΙΑ Ή ΜΗ ΠΑΡΑΒΙΑΣΗ ΔΙΚΑΙΩΜΑΤΩΝ ΤΡΙΤΩΝ ΑΝΑΦΟΡΙΚΑ ΜΕ ΨΗΦΙΑΚΑ ΠΙΣΤΟΠΟΙΗΤΙΚΑ.<span class="Apple-converted-space"> </span></p>
<p class="p2"><br></p>
<p class="p1"><b>10. Έλεγχος εξαγωγών. </b>Δεν επιτρέπεται να χρησιμοποιήσετε ή με άλλον τρόπο να εξαγάγετε ή να επανεξαγάγετε το Λογισμικό iOS εκτός από ό,τι επιτρέπεται από τη νομοθεσία των Ηνωμένων Πολιτειών και της νομοθεσίας της δικαιοδοσίας ή των δικαιοδοσιών όπου αποκτήθηκε το Λογισμικό iOS. Συγκεκριμένα, αλλά όχι περιοριστικά, το Λογισμικό iOS δεν μπορεί να εξαχθεί ή να επανεξαχθεί (α) σε κάποια χώρα στην οποία έχουν επιβάλει εμπορικό αποκλεισμό οι Η.Π.Α. ή (β) σε οποιονδήποτε που περιλαμβάνεται στον κατάλογο Ειδικώς χαρακτηρισμένων αλλοδαπών προσώπων (Specially Designated Nationals List) του Υπουργείου Οικονομικών των Η.Π.Α. ή στον κατάλογο Αποκλεισμένων φυσικών προσώπων (Denied Persons List) ή νομικών οντοτήτων (Entity List) του Υπουργείου Εμπορίου των Η.Π.Α. Η χρήση του Λογισμικού iOS, συνεπάγεται ότι δηλώνετε και εγγυάστε πως δεν βρίσκεστε σε κάποια από αυτές τις χώρες ή σε κάποιον από αυτούς τους καταλόγους. Αποδέχεστε επίσης ότι δεν θα χρησιμοποιήσετε το Λογισμικό iOS για σκοπούς που απαγορεύονται από το δίκαιο των Ηνωμένων Πολιτειών, όπως, μεταξύ άλλων, η ανάπτυξη, ο σχεδιασμός, η κατασκευή ή η παραγωγή πυραύλων, πυρηνικών, χημικών ή βιολογικών όπλων.</p>
<p class="p2"><br></p>
<p class="p1"><b>11. Τελικοί χρήστες του Δημοσίου. </b>Το Λογισμικό iOS και η σχετική τεκμηρίωση αποτελούν «Εμπορικά είδη», όπως η έννοια αυτή ορίζεται στο άρθρο 48, παράγραφος 2.101 του Κώδικα ομοσπονδιακών κανονισμών (C.F.R.), και συνίστανται σε «Εμπορικό λογισμικό υπολογιστών» και «Πληροφοριακό υλικό εμπορικού λογισμικού υπολογιστών», όπως οι έννοιες αυτές ορίζονται, κατά περίπτωση, στο άρθρο 48, παράγραφος 12.212 ή στο άρθρο 48, παράγραφος 227.7202 του C.F.R. Σύμφωνα με το άρθρο 48, παράγραφος 12.212 ή το άρθρο 48, παράγραφοι 227.7202-1 ως 227.7202-4, κατά περίπτωση, το Εμπορικό λογισμικό υπολογιστών και το Πληροφοριακό υλικό εμπορικού λογισμικού υπολογιστών παρέχονται με άδεια χρήσης σε τελικούς χρήστες του αμερικανικού Δημοσίου (α) μόνο ως Εμπορικά είδη και (β) μόνο με εκείνα τα δικαιώματα που χορηγούνται σε όλους τους άλλους τελικούς χρήστες σύμφωνα με τους όρους που περιέχονται στην παρούσα. Με την επιφύλαξη όλων των μη δημοσιευμένων δικαιωμάτων σύμφωνα με το δίκαιο περί πνευματικής ιδιοκτησίας των Ηνωμένων Πολιτειών.</p>
<p class="p2"><br></p>
<p class="p1"><b>12. Εφαρμοστέο δίκαιο και ακυρότητα επιμέρους όρων.</b> Η παρούσα Άδεια χρήσης διέπεται από και ερμηνεύεται σύμφωνα με το δίκαιο της Πολιτείας της Καλιφόρνια, εξαιρώντας τη σύγκρουση των αρχών νόμου. Η παρούσα Άδεια χρήσης δεν διέπεται από τη Σύμβαση του Οργανισμού των Ηνωμένων Εθνών για τις διεθνείς πωλήσεις κινητών (Σύμβαση της Βιέννης), η εφαρμογή της οποίας αποκλείεται ρητώς. Αν είστε καταναλωτής με έδρα στο Ηνωμένο Βασίλειο, η παρούσα Άδεια χρήσης διέπεται από τους νόμους της δικαιοδοσίας της χώρας κατοικίας σας. Αν για οποιονδήποτε λόγο ένα δικαστήριο της αρμόδιας δικαιοδοσίας κρίνει ότι οποιοσδήποτε όρος ή μέρος αυτού είναι άκυρος, η υπόλοιπη Άδεια χρήσης παραμένει σε πλήρη ισχύ και εξακολουθεί να παράγει τα αποτελέσματά της.<span class="Apple-converted-space"> </span></p>
<p class="p2"><br></p>
<p class="p1"><b>13. Πλήρης συμφωνία. Επίσημη γλώσσα.</b> Η Άδεια χρήσης αντιπροσωπεύει την πλήρη συμφωνία μεταξύ εσάς και της Apple αναφορικά με το Λογισμικό iOS, και υπερισχύει κάθε προηγούμενης ή ταυτόχρονης συμφωνίας αναφορικά με το ίδιο αντικείμενο. Καμία τροποποίηση ή μεταβολή της παρούσας Άδειας χρήσης δεν θα είναι δεσμευτική εκτός αν συνταχθεί εγγράφως και υπογραφεί από την Apple. Η τυχόν μετάφραση της παρούσας Άδειας χρήσης εξυπηρετεί τις τοπικές ανάγκες και σε περίπτωση διαφοράς μεταξύ του κειμένου στην αγγλική γλώσσα και του κειμένου σε άλλη γλώσσα, το κείμενο στην αγγλική γλώσσα θα υπερισχύει στον βαθμό που δεν απαγορεύεται από την τοπική νομοθεσία της δικαιοδοσίας σας.</p>
<p class="p2"><br></p>
<p class="p1"><b>14. Αναγνώριση δικαιωμάτων τρίτων. </b>Μέρη του Λογισμικού iOS ενδέχεται να χρησιμοποιούν ή να περιλαμβάνουν λογισμικό τρίτων ή άλλο υλικό που προστατεύεται από πνευματικά δικαιώματα. Οι δηλώσεις αναγνώρισης δικαιωμάτων, οι όροι χορήγησης άδειας χρήσης και οι ρήτρες περιορισμού της ευθύνης περιέχονται στην ηλεκτρονική τεκμηρίωση για το Λογισμικό iOS και η από μέρους σας χρήση αυτού του υλικού διέπεται από τους αντίστοιχους όρους. Η χρήση της υπηρεσίας «Ασφαλής Περιήγηση» της Google υπόκειται στους Όρους υπηρεσίας της Google (<a href="http://www.google.com/terms_of_service.html">http://www.google.com/terms_of_service.html</a>) και στην Πολιτική απορρήτου της Google (<a href="http://www.google.com/privacypolicy.html">http://www.google.com/privacypolicy.html</a>).</p>
<p class="p2"><br></p>
<p class="p1"><b>15. Χρήση MPEG-4. Δήλωση Η.264/AVC.<span class="Apple-converted-space"> </span></b></p>
<p class="p1">(α) Το παρόν Λογισμικό iOS διαθέτει άδεια χρήσης σύμφωνα με την Άδεια χαρτοφυλακίου διπλώματος ευρεσιτεχνίας οπτικού υλικού MPEG-4 για κωδικοποίηση σύμφωνα με το πρότυπο MPEG-4 Systems Standard, με τη διαφορά ότι απαιτείται επιπρόσθετη άδεια χρήσης και πληρωμή πνευματικών δικαιωμάτων για κωδικοποίηση που αφορά (i) δεδομένα αποθηκευμένα ή αντιγραμμένα σε φυσικό μέσο που πληρώνονται σε ατομική βάση και/ή (ii) δεδομένα που πληρώνονται σε ατομική βάση και μεταδίδονται σε τελικό χρήστη για μόνιμη αποθήκευση και/ή χρήση. Μπορείτε να λάβετε τέτοιου είδους επιπρόσθετη άδεια από την MPEG LA, LLC. Για περισσότερες λεπτομέρειες, ανατρέξτε στη διεύθυνση <a href="http://www.mpegla.com">http://www.mpegla.com</a>.</p>
<p class="p2"><br></p>
<p class="p1">(β) Το Λογισμικό iOS περιλαμβάνει λειτουργία κωδικοποίησης και/ή αποκωδικοποίησης βίντεο MPEG-4. Το Λογισμικό iOS παρέχεται με άδεια χρήσης σύμφωνα με την Άδεια χρήσης MPEG-4 Visual Patent Porfolio License για την προσωπική και μη εμπορική χρήση από μέρους ενός καταναλωτή για (i) κωδικοποίηση βίντεο σύμφωνα με το Πρότυπο οπτικών μέσων MPEG-4 («MPEG-4 Video») και/ή (ii) αποκωδικοποίηση βίντεο MPEG-4 που κωδικοποιήθηκε από έναν καταναλωτή ενεργούντα στο πλαίσιο προσωπικής και μη εμπορικής δραστηριότητας και/ή παρασχέθηκε από πάροχο βίντεο στον οποίο χορηγήθηκε άδεια από την εταιρία MPEG LA για την παροχή βίντεο MPEG-4. Καμία άδεια δεν χορηγείται ούτε συνάγεται ότι χορηγείται για οποιαδήποτε άλλη χρήση. Για πρόσθετες πληροφορίες, συμπεριλαμβανομένων αυτών που σχετίζονται με προωθητικές, εσωτερικές και εμπορικές χρήσεις καθώς και με τη χορήγηση αδειών χρήσης, μπορείτε να απευθύνεστε στην εταιρεία MPEG LA, LLC. Επισκεφτείτε τη διεύθυνση <a href="http://www.mpegla.com">http://www.mpegla.com</a>.<span class="Apple-converted-space"> </span></p>
<p class="p2"><br></p>
<p class="p1">(γ)<b> </b>Το Λογισμικό iOS περιέχει λειτουργία κωδικοποίησης και/ή αποκωδικοποίησης AVC. Η εμπορική χρήση του H.264/AVC προϋποθέτει πρόσθετη άδεια και εφαρμόζεται η παρακάτω διάταξη: Η ΛΕΙΤΟΥΡΓΙΚΟΤΗΤΑ AVC ΣΤΟ ΛΟΓΙΣΜΙΚΟ iOS, ΔΙΑ ΤΗΣ ΠΑΡΟΥΣΗΣ, ΠΑΡΕΧΕΤΑΙ ΜΕ ΑΔΕΙΑ ΓΙΑ ΠΡΟΣΩΠΙΚΗ ΚΑΙ ΜΗ ΕΜΠΟΡΙΚΗ ΧΡΗΣΗ ΑΠΟ ΜΕΡΟΥΣ ΕΝΟΣ ΚΑΤΑΝΑΛΩΤΗ ΓΙΑ (i) ΚΩΔΙΚΟΠΟΙΗΣΗ ΒΙΝΤΕΟ ΣΥΜΦΩΝΑ ΜΕ ΤΟ ΠΡΟΤΥΠΟ ΟΠΤΙΚΩΝ ΜΕΣΩΝ AVC («AVC VIDEO») ΚΑΙ/Η (ii) ΑΠΟΚΩΔΙΚΟΠΟΙΗΣΗ ΒΙΝΤΕΟ AVC ΠΟΥ ΚΩΔΙΚΟΠΟΙΗΘΗΚΕ ΑΠΟ ΕΝΑΝ ΚΑΤΑΝΑΛΩΤΗ ΕΝΕΡΓΟΥΝΤΑ ΣΤΟ ΠΛΑΙΣΙΟ ΠΡΟΣΩΠΙΚΗΣ ΚΑΙ ΜΗ ΕΜΠΟΡΙΚΗΣ ΔΡΑΣΤΗΡΙΟΤΗΤΑΣ ΚΑΙ/Η ΠΑΡΑΣΧΕΘΗΚΕ ΑΠΟ ΠΑΡΟΧΟ ΒΙΝΤΕΟ ΣΤΟΝ ΟΠΟΙΟ ΧΟΡΗΓΗΘΗΚΕ ΑΔΕΙΑ ΒΙΝΤΕΟ ΓΙΑ ΤΗΝ ΠΑΡΟΧΗ ΒΙΝΤΕΟ AVC. ΓΙΑ ΠΛΗΡΟΦΟΡΙΕΣ ΓΙΑ ΑΛΛΕΣ ΧΡΗΣΕΙΣ ΚΑΙ ΑΔΕΙΕΣ, ΜΠΟΡΕΙΤΕ ΝΑ ΑΠΕΥΘΥΝΕΣΤΕ ΣΤΗΝ ΕΤΑΙΡΕΙΑ MPEG LA L.L.C. ΕΠΙΣΚΕΦΤΕΙΤΕ ΤΗ ΔΙΕΥΘΥΝΣΗ <a href="HTTP://WWW.MPEGLA.COM">HTTP://WWW.MPEGLA.COM</a>.<span class="Apple-converted-space"> </span></p>
<p class="p2"><br></p>
<p class="p1"><b>16. Περιορισμοί της υπηρεσίας αναζήτησης Yahoo Search Service.</b> Η άδεια για την υπηρεσία αναζήτησης Yahoo Search Service που διατίθεται μέσω της εφαρμογής Safari χορηγείται για χρήση στις παρακάτω χώρες και περιοχές μόνο: Αγία Λουκία, Άγιος Βικέντιος, Αργεντινή, Αρούμπα, Αυστραλία, Αυστρία, Βέλγιο, Βενεζουέλα, Βερμούδα, Βουλγαρία, Βραζιλία, Γαλλία, Γερμανία, Γουατεμάλα, Γρενάδα, Δανία, Δομινικανή Δημοκρατία, Ελ Σαλβαδόρ, Ελβετία, Ελλάδα, Η.Π.Α., Ηνωμένο Βασίλειο, Ιαπωνία, Ινδία, Ινδονησία, Ιρλανδία, Ισημερινός, Ισλανδία, Ισπανία, Ιταλία, Καναδάς, Κίνα, Κολομβία, Κύπρος, Λετονία, Λιθουανία, Λουξεμβούργο, Μαλαισία, Μάλτα, Μεξικό, Μπαρμπέιντος, Μπαχάμες, Νέα Ζηλανδία, Νησιά Κέιμαν, Νικαράγουα, Νορβηγία, Νότια Κορέα, Ολλανδία, Ουγγαρία, Ουρουγουάη, Παναμάς, Περού, Πολωνία, Πορτογαλία, Πουέρτο Ρίκο, Ρουμανία, Σιγκαπούρη, Σλοβακία, Σλοβενία, Σουηδία, Ταϊβάν, Ταϊλάνδη, Τζαμάικα, Τρινιντάντ και Τομπάγκο, Τουρκία, Τσεχία, Φιλιππίνες, Φινλανδία, Χιλή και Χονγκ Κονγκ.</p>
<p class="p2"><br></p>
<p class="p1"><b>17. Ειδοποίηση για το Microsoft Exchange.</b> Παρέχεται άδεια για τη ρύθμιση ταχυδρομείου Microsoft Exchange στο Λογισμικό iOS μόνο για ασύρματο συγχρονισμό πληροφοριών, όπως email, επαφές, ημερολόγιο και εργασίες, μεταξύ του iOS και του Microsoft Exchange Server ή άλλου λογισμικού διακομιστή που παρέχεται κατόπιν άδειας της Microsoft για εφαρμογή του πρωτοκόλλου Microsoft Exchange ActiveSync.</p>
<p class="p2"><br></p>
<p class="p1">EA1205</p>
<p class="p1">26/09/2014</p>
<p class="p2"><b></b><br></p>
<p class="p1">--------------------------------------------------------------</p>
<p class="p3"><b>Πρόσθετοι όροι και προϋποθέσεις για «Apple Pay»</b></p>
<p class="p4"><b></b><br></p>
<p class="p1">Οι παρόντες Όροι και προϋποθέσεις για «Apple Pay» (οι «Πρόσθετοι όροι») συμπληρώνουν τη Σύμβαση άδειας χρήσης του Λογισμικού iOS (η «Άδεια χρήσης»). Και οι όροι της Άδειας χρήσης και οι παρόντες Πρόσθετοι όροι διέπουν τη χρήση από μέρους σας της δυνατότητας «Apple Pay». Οι λέξεις-όροι με το πρώτο γράμμα κεφαλαίο που χρησιμοποιούνται στους παρόντες Πρόσθετους όρους έχουν τις έννοιες που ορίζονται στην Άδεια χρήσης.</p>
<p class="p2"><br></p>
<p class="p1"><b>1. Επισκόπηση και περιορισμοί χρήσης</b></p>
<p class="p2"><b></b><br></p>
<p class="p1">Η δυνατότητα «Apple Pay» επιτρέπει την αποθήκευση εικονικών απεικονίσεων πιστωτικών και χρεωστικών καρτών που υποστηρίζονται από τη δυνατότητα «Apple Pay» («Υποστηριζόμενες κάρτες») και χρησιμοποιούν υποστηριζόμενες Συσκευές iOS για την εκτέλεση ανέπαφων αγορών σε συγκεκριμένα καταστήματα ή πληρωμές μέσα από εφαρμογή. Οι δυνατότητες «Apple Pay» του Λογισμικού iOS μπορεί να είναι διαθέσιμες μόνο σε συγκεκριμένες περιοχές, για συγκεκριμένους εκδότες καρτών και εμπόρους. Οι δυνατότητες μπορεί να διαφέρουν κατά περιοχή, εκδότη και έμπορο.<span class="Apple-converted-space"> </span></p>
<p class="p2"><br></p>
<p class="p1">Για να χρησιμοποιήσετε τη δυνατότητα «Apple Pay», πρέπει η κάρτα σας να υποστηρίζεται από τη δυνατότητα «Apple Pay». Οι Υποστηριζόμενες κάρτες μπορεί να αλλάζουν κατά καιρούς. Η δυνατότητα «Apple Pay» απαιτεί ενεργό λογαριασμό iCloud για να τη χρησιμοποιήσετε. Η δυνατότητα «Apple Pay», η οποία είναι διαθέσιμη μόνο σε άτομα ηλικίας 13 ετών ή παραπάνω, μπορεί να υπόκειται σε πρόσθετους περιορισμούς ηλικίας που επιβάλλονται από το iCloud ή την κάρτα πληρωμής που προσπαθείτε να παρέχετε.</p>
<p class="p2"><br></p>
<p class="p1">Η δυνατότητα «Apple Pay» προορίζεται για την προσωπική χρήση σας και μπορείτε να παρέχετε αποκλειστικά και μόνο δικές σας Υποστηριζόμενες κάρτες. Αν παράσχετε υποστηριζόμενη εταιρική κάρτα, δηλώνετε ότι το κάνετε κατόπιν άδειας από τον εργοδότη σας και ότι έχετε εξουσιοδοτηθεί για τη συμμόρφωση του εργοδότη σας με τους παρόντες όρους χρήσης και την τήρηση όλων των συναλλαγών που επηρεάζουν τη χρήση της δυνατότητας.</p>
<p class="p2"><br></p>
<p class="p1">Συμφωνείτε να μη χρησιμοποιείτε τη δυνατότητα «Apple Pay» για παράνομους ή δόλιους σκοπούς ή άλλους σκοπούς που απαγορεύονται από την Άδεια χρήσης και τους παρόντες Πρόσθετους όρους. Επιπλέον, συμφωνείτε να χρησιμοποιείτε τη δυνατότητα «Apple Pay» σύμφωνα με τους ισχύοντες νόμους και κανονισμούς. Συμφωνείτε να μη δημιουργήσετε παρεμβολές ή να διακόψετε την υπηρεσία της δυνατότητας «Apple Pay» (συμπεριλαμβανομένης της πρόσβασης στην υπηρεσία μέσω αυτοματοποιημένων τρόπων) ή τυχόν διακομιστές ή δίκτυα που είναι συνδεδεμένα με την υπηρεσία ή τυχόν πολιτικές, απαιτήσεις ή κανονισμούς δικτύων που είναι συνδεδεμένα με την υπηρεσία (συμπεριλαμβανομένων της μη εξουσιοδοτημένης πρόσβασης, της χρήσης ή παρακολούθησης δεδομένων ή κίνησης που την σχετίζονται με αυτήν).<span class="Apple-converted-space"> </span></p>
<p class="p2"><br></p>
<p class="p1"><b>2. Η σχέση της Apple με εσάς</b></p>
<p class="p2"><b></b><br></p>
<p class="p1">Η δυνατότητα «Apple Pay» σάς επιτρέπει να δημιουργήσετε μια εικονική απεικόνιση των Υποστηριζόμενων καρτών σας στην υποστηριζόμενη Συσκευή iOS σας, ωστόσο έχετε υπόψη σας ότι η Apple δεν επεξεργάζεται πληρωμές ή έχει οποιονδήποτε έλεγχο ως προς πληρωμές, επιστροφές προϊόντων/υπηρεσιών ή χρημάτων ή άλλη εμπορική δραστηριότητα που μπορεί να προκύψει από τη χρήση της παρούσας δυνατότητας από μέρους σας. Οι όροι συμβάσεων κατόχου κάρτας που έχετε συνάψει με την τράπεζα που έχει εκδώσει τις κάρτες σας θα συνεχίσουν να διέπουν τη χρήση των καρτών πληρωμής από μέρους σας καθώς και τη χρήση των καρτών σε σχέση με τη δυνατότητα «Apple Pay». Τίποτα στην Άδεια χρήσης ή τους παρόντες Πρόσθετους όρους δεν τροποποιεί τους όρους σύμβασης κατόχου κάρτας που έχετε συνάψει με την τράπεζα που έχει εκδώσει την κάρτα σας και οι εν λόγω όροι σύμβασης κατόχου κάρτας θα συνεχίσουν να διέπουν τη χρήση της κάρτας από μέρους σας και την εικονική απεικόνιση της κάρτας στη Συσκευή iOS.</p>
<p class="p2"><br></p>
<p class="p1">Συμφωνείτε ότι η Apple δεν αποτελεί συμβαλλόμενο μέρος των συμβάσεων κατόχου κάρτας σας, ότι η Apple δεν είναι υπεύθυνη για το περιεχόμενο, την ακρίβεια ή τη διαθεσιμότητα καρτών πληρωμής, εμπορικών δραστηριοτήτων, συναλλαγών ή αγορών που εκτελούνται κατά τη χρήση της λειτουργίας «Apple Pay», και ότι η Apple δεν εμπλέκεται με κανέναν τρόπο στην έκδοση πίστωσης ή στην εκτίμηση καταλληλότητας για πίστωση. Για όλες τις διαφορές που αφορούν κάρτες πληρωμής ή σχετιζόμενη εμπορική δραστηριότητα, επικοινωνήστε με τον εκδότη της κάρτας ή τον έμπορο.</p>
<p class="p2"><br></p>
<p class="p1"><b>3. Απόρρητο</b></p>
<p class="p2"><br></p>
<p class="p1">Όταν επιλέξετε να προσθέσετε μια κάρτα πληρωμής στη δυνατότητα «Apple Pay», οι πληροφορίες που παρέχετε σχετικά με την κάρτα μπορεί να συλλεχθούν προκειμένου να προσδιοριστεί η καταλληλότητα της κάρτας και να ενεργοποιηθεί η χρήση της δυνατότητας. Πληροφορίες σχετικά με την κάρτα πληρωμής, συμπεριλαμβανομένων του αριθμού πιστωτικής ή χρεωστικής κάρτας, του ονόματος και της διεύθυνσης τιμολόγησης που έχουν συσχετιστεί με τον λογαριασμό σας, γενικών πληροφοριών σχετικά με τη δραστηριότητα του λογαριασμού σας στο iTunes και το App Store (π.χ. αν έχετε μακρύ ιστορικό συναλλαγών εντός του iTunes), πληροφοριών σχετικά με τη συσκευή σας (π.χ. το όνομα της συσκευής), καθώς και της τοποθεσίας σας τη στιγμή προσθήκης της κάρτας (αν έχετε ενεργοποιημένες τις Υπηρεσίες τοποθεσίας), μπορεί να σταλούν στην Apple και να τις στείλει η Apple στον εκδότη και το δίκτυο πληρωμών της κάρτας σας για να προσδιοριστεί η καταλληλότητα της κάρτας, για σκοπούς εντοπισμού απάτης και για τη διευκόλυνση της χρήσης της δυνατότητας «Apple Pay» από μέρους σας.<span class="Apple-converted-space"> </span></p>
<p class="p2"><br></p>
<p class="p1">Όταν κάνετε μια συναλλαγή εντός της δυνατότητας «Apple Pay», τα στοιχεία πληρωμής του αριθμού λογαριασμού της συσκευής σας θα παρέχονται στον έμπορο όπου πραγματοποιείτε τη συναλλαγή. Ο αριθμός κάρτας της πιστωτικής ή της χρεωστικής κάρτας σας δεν παρέχεται στον έμπορο από την Apple</p>
<p class="p2"><br></p>
<p class="p1">Εκτός από αυτά τα στοιχεία, όταν επιλέγετε να χρησιμοποιήσετε τη δυνατότητα «Apple Pay» για την πραγματοποίηση πληρωμών σε εφαρμογές, ο ταχυδρομικός κωδικός σας θα παρέχεται σε εμπόρους ώστε αν είναι δυνατός ο υπολογισμός των φόρων και του κόστους αποστολής. Άλλες πληροφορίες που παρέχετε κατά την ολοκλήρωση της πληρωμής (π.χ. διεύθυνση αποστολής) θα παρέχονται επίσης στον έμπορο με τη συναίνεση σας.<span class="Apple-converted-space">  </span>Για την ασφαλή μετάδοση αυτών των πληροφοριών στους εμπόρους όταν χρησιμοποιείτε το «Apple Pay» για να πραγματοποιήσετε πληρωμές σε εφαρμογές, οι πληροφορίες στέλνονται στην Apple σε κρυπτογραφημένη μορφή, όπου αποκρυπτογραφούνται σύντομα και κρυπτογραφούνται ξανά με ένα κλειδί, το οποίο μπορεί να διαβάσει μόνο ο έμπορος.<span class="Apple-converted-space">  </span>Η Apple δεν διατηρεί αυτές τις πληροφορίες αυτές σε μορφή που να επιτρέπει την προσωπική σας αναγνώριση.</p>
<p class="p2"><br></p>
<p class="p1">Αν έχετε ενεργοποιημένες τις Υπηρεσίες τοποθεσίας, η τοποθεσία της Συσκευής iOS σας τη στιγμή που τη χρησιμοποιείτε για να κάνετε αγορές σε καταστήματα μπορεί να στέλνεται ανώνυμα στην Apple και θα χρησιμοποιείται ώστε να βοηθά τη δυνατότητα «Apple Pay» στη βελτίωση της ακρίβειας εταιρικών επωνυμιών στο ιστορικό συναλλαγών κάρτας Passbook και μπορεί να διατηρείται στα συγκεντρωτικά στοιχεία με σκοπό τη βελτίωση άλλων προϊόντων και υπηρεσιών της Apple. Μπορείτε να απενεργοποιήσετε τη λειτουργικότητα της δυνατότητας «Apple Pay» που βασίζεται σε τοποθεσία μεταβαίνοντας στη ρύθμιση «Υπηρεσίες τοποθεσίας» στη Συσκευή iOS σας και απενεργοποιώντας τη μεμονωμένη ρύθμιση τοποθεσίας για το Passbook.</p>
<p class="p2"><br></p>
<p class="p1">Με τη χρήση της δυνατότητας «Apple Pay» από μέρους σας, αποδέχεστε και συναινείτε ως προς τη μετάδοση, συλλογή, διατήρηση, επεξεργασία και χρήση όλων των προαναφερόμενων πληροφοριών από την Apple, τις θυγατρικές και τους αντιπροσώπους της, με σκοπό την παροχή της λειτουργικότητας της δυνατότητας «Apple Pay». Τα δεδομένα της δυνατότητας «Apple Pay» που έχουν αποσυσχετιστεί από εσάς μπορεί να διατηρηθούν για περιορισμένο χρονικό διάστημα για τη γενική βελτίωση της δυνατότητας «Apple Pay» και άλλων προϊόντων και υπηρεσιών της Apple.</p>
<p class="p2"><br></p>
<p class="p1"><span class="s1">Πολιτική απορρήτου</span>. Οι πληροφορίες σας θα αντιμετωπίζονται πάντα σύμφωνα με τα όσα ορίζονται στην Πολιτική απορρήτου της Apple, η οποία ενσωματώνεται βάσει αναφοράς στην παρούσα Άδεια χρήσης και την οποία μπορείτε να διαβάσετε στη διεύθυνση: <a href="http://www.apple.com/legal/privacy/">http://www.apple.com/legal/privacy/</a>.</p>
<p class="p2"><br></p>
<p class="p1"><b>4. Ασφάλεια. Απώλεια συσκευής ή απενεργοποιημένη συσκευή</b></p>
<p class="p2"><b></b><br></p>
<p class="p1">Η δυνατότητα «Apple Pay» αποθηκεύει εικονικές απεικονίσεις των καρτών πληρωμής σας και πρέπει να βρίσκεται υπό την ίδια προστασία όπως προστατεύετε τις φυσικές πιστωτικές και χρεωστικές κάρτες σας. Αν δώσετε το συνθηματικό συσκευής σας σε τρίτο άτομο ή επιτρέψετε σε τρίτο άτομο να προσθέσει το δακτυλικό του αποτύπωμα για να χρησιμοποιεί το TouchID, του δίνετε τη δυνατότητα να πραγματοποιεί πληρωμές στη συσκευή σας.<span class="Apple-converted-space">  </span>Είστε αποκλειστικά υπεύθυνοι για τη διατήρηση της ασφάλειας της συσκευής και του συνθηματικού σας. Συμφωνείτε ότι η Apple δεν φέρει καμία ευθύνη αν χάσετε τη συσκευή ή μοιραστείτε με κάποιον τρίτο την πρόσβαση στη συσκευή. Συμφωνείτε ότι η Apple δεν φέρει καμία ευθύνη αν πραγματοποιήσετε μη εξουσιοδοτημένες τροποποιήσεις στο iOS (όπως π.χ. το jailbreak).</p>
<p class="p2"><br></p>
<p class="p1">Αν η συσκευή σας χαθεί ή κλαπεί και έχετε ενεργοποιημένη την Εύρεση iPhone, μπορείτε να τη χρησιμοποιήσετε για να προσπαθήσετε να αναστείλετε τις εικονικές κάρτες στη συσκευή θέτοντας τη συσκευή σε λειτουργία Απώλειας ή σβήνοντας τη συσκευή σας. Ωστόσο, θα πρέπει επίσης να επικοινωνήσετε με την τράπεζα που έχει εκδώσει την κάρτα σας ώστε να αποτραπεί τυχόν μη εξουσιοδοτημένη πρόσβαση στις εικονικές κάρτες πληρωμής σας.</p>
<p class="p2"><br></p>
<p class="p1">Αν αναφέρετε δόλια ή καταχρηστική δραστηριότητα ή η Apple έχει σχετικές υποψίες, συμφωνείτε να συνεργαστείτε με την Apple σε οποιαδήποτε έρευνα και να χρησιμοποιήσετε τα μέτρα αποτροπής απάτης που θα σας παρέχει.</p>
<p class="p2"><br></p>
<p class="p1"><b>5. Περιορισμός ευθύνης</b></p>
<p class="p2"><b></b><br></p>
<p class="p1">ΕΚΤΟΣ ΑΠΟ ΤΙΣ ΑΠΟΠΟΙΗΣΕΙΣ ΕΓΓΥΗΣΕΩΝ ΚΑΙ ΤΟΝ ΠΕΡΙΟΡΙΣΜΟ ΕΥΘΥΝΗΣ ΠΟΥ ΟΡΙΖΟΝΤΑΙ ΣΤΗΝ ΑΔΕΙΑ ΧΡΗΣΗΣ, Η APPLE ΔΕΝ ΦΕΡΕΙ ΚΑΜΙΑ ΕΥΘΥΝΗ ΓΙΑ ΑΓΟΡΕΣ, ΠΛΗΡΩΜΕΣ Ή ΟΠΟΙΑΔΗΠΟΤΕ ΑΛΛΗ ΕΜΠΟΡΙΚΗ ΔΡΑΣΤΗΡΙΟΤΗΤΑ ΠΟΥ ΕΧΕΙ ΠΡΑΓΜΑΤΟΠΟΙΗΘΕΙ ΜΕΣΩ ΤΗΣ ΔΥΝΑΤΟΤΗΤΑΣ «APPLE PAY» ΚΑΙ ΣΥΜΦΩΝΕΙΤΕ ΝΑ ΑΝΑΤΡΕΞΕΤΕ ΜΟΝΟ ΣΤΙΣ ΣΥΜΒΑΣΕΙΣ ΠΟΥ ΕΧΕΤΕ ΣΥΝΑΨΕΙ ΜΕ ΤΗΝ ΕΚΔΟΤΡΙΑ ΤΡΑΠΕΖΑ, ΤΟ ΔΙΚΤΥΟ ΠΛΗΡΩΜΩΝ Ή ΤΟΝ ΕΜΠΟΡΟ ΓΙΑ ΤΗΝ ΕΠΙΛΥΣΗ ΠΡΟΒΛΗΜΑΤΩΝ Ή ΔΙΑΦΟΡΩΝ ΠΟΥ ΣΧΕΤΙΖΟΝΤΑΙ ΜΕ ΤΙΣ ΚΑΡΤΕΣ ΠΛΗΡΩΜΗΣ ΣΑΣ, ΤΙΣ ΕΙΚΟΝΙΚΕΣ ΚΑΡΤΕΣ ΠΛΗΡΩΜΗΣ ΣΑΣ ΚΑΙ ΤΗ ΣΧΕΤΙΖΟΜΕΝΗ ΕΜΠΟΡΙΚΗ ΔΡΑΣΤΗΡΙΟΤΗΤΑ.</p>
<p class="p2"><b></b><br></p>
<p class="p1">--------------------------------------------------------------</p>
<p class="p1"><b>ΕΙΔΟΠΟΙΗΣΕΙΣ ΑΠΟ ΤΗΝ APPLE</b></p>
<p class="p1">Αν η Apple χρειαστεί να επικοινωνήσει μαζί σας σχετικά με το προϊόν ή τον λογαριασμό σας, συναινείτε να λαμβάνετε τις ειδοποιήσεις μέσω email. Αποδέχεστε ότι οι ειδοποιήσεις που σας αποστέλλουμε ηλεκτρονικά πληρούν τις νομικές προϋποθέσεις επικοινωνίας.</p>
</body>
</html>
