<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Author" content="Ross Lamb">
  <meta name="LastAuthor" content="Joseph Wilkiemeyer">
  <meta name="Company" content="Apple Inc.">
  <meta name="CreationTime" content="2013-03-28T22:53:00Z">
  <meta name="ModificationTime" content="2013-05-30T21:13:00Z">
  <meta name="Generator" content="Cocoa HTML Writer">
  <meta name="CocoaVersion" content="1187.39">
  <style type="text/css">
    p.p1 {margin: 0.0px 0.0px 6.0px 0.0px; font: 11.0px 'Myriad Set'}
    span.s1 {text-decoration: underline}
    span.s2 {font: 11.0px 'Lucida Grande'}
    span.s3 {color: #000000}
    span.s4 {font: 11.0px Times}
    span.s5 {letter-spacing: -0.1px}
    span.s6 {color: #323333}
  </style>
</head>
<body>
<p class="p1"><b>Apples ett (1) års garanti – (NORGE)<br>
<br>
Gjelder bare Apple-originalprodukter<br>
<br>
</b><span class="s1"><b>FORBRUKERLOVGIVNING<br>
<br>
</b></span><b>Ettårsgarantien fra Apple er en frivillig produsentgaranti. Denne garantien gir rettigheter utover rettighetene i forbrukerlovgivningen, herunder, men ikke begrenset til, rettigheter knyttet til mangelfulle produkter.<br>
<br>
Fordelene ved Apples ettårsgaranti kommer dermed i tillegg til</b><span class="s2"><b>, og ikke i stedet for, rettighetene i forbrukerlovgivningen. <br>
<br>
</b></span><span class="s3"><b>For kjøp som er foretatt av forbrukere i Norge,</b> er kravperioden for mangler som utgjør avvik fra salgskontrakten, 2 år (5 år for produkter som er ment å vare vesentlig lenger) fra leveringsdato i henhold til lov om forbrukerkjøp fra 2002. Slike krav er underlagt forutsetninger og krav i lokal lovgivning.<br>
<br>
</span><span class="s2"><b>Forbrukere har rett til å velge om de vil be om service underlagt Apples ettårsgaranti eller underlagt rettighetene i forbrukerlovgivningen. <br>
<br>
Viktig: Vilkårene i Apples ettårsgaranti gjelder ikke for krav som er underlagt forbrukerlovgivningen. <br>
<br>
</b></span><span class="s4">Du får mer informasjon om forbrukerlovgivning ved å besøke Apples nettsted </span>(<span class="s4">http://www.apple.com/legal/warranty/statutoryrights.html) eller kontakte en lokal forbrukerorganisasjon.<br>
<br>
</span><span class="s1"><b>HVA DEKKES AV DENNE GARANTIEN?<br>
<br>
</b></span>Apple Distribution International, med adresse Hollyhill Industrial Estate Hollyhill, Cork i Irland (eller en etterfølger som har overtatt eierrettighetene) (<b>«Apple»</b>) gir garanti for Apple-maskinvareproduktet og Apple-tilbehøret i originalemballasjen (<b>«Apple-produktet»</b>) mot mangler ved materialer og håndverk ved bruk i samsvar med Apples brukerhåndbøker, tekniske spesifikasjoner og andre publiserte retningslinjer for Apple-produktet i ETT (1) ÅR fra datoen da sluttbrukeren gjennomførte det opprinnelige kjøpet (<b>«Garantiperiode»</b>). <span class="s3">Du vil kunne nyte godt av rettsmidlene som er tilgjengelige i henhold til ettårsgarantien for Apple-produktet via Apples lokale fasiliteter for </span>service <span class="s3">i de fleste deler av verden </span>(les delen «Slik får du tilgang til garantiservice»). Ved mangler eller defekter ved materialer og håndverk kan du fremsette krav til Apple selv i tilfeller der Apple-produktet er kjøpt gjennom en tredjepart.<br>
<br>
<span class="s1"><b>Obs! Alle krav knyttet til Apples ettårsgaranti er underlagt vilkårene i dette garantidokumentet.<br>
<br>
</b></span>I tillegg gir Apple deg tilgang til teknisk støtte per telefon i nitti (90) dager fra leveringstidspunktet for et Apple-produkt.<br>
<br>
<span class="s1"><b>HVA DEKKES IKKE AV DENNE GARANTIEN?<br>
<br>
</b></span>Denne garantien gjelder ikke for maskinvareprodukter og programvare fra andre selskaper enn Apple, selv om disse er pakket eller solgt sammen med Apple-maskinvare. <br>
<br>
Produkter fra andre produsenter enn Apple kan leveres med en produsentgaranti som gir fordeler ut over rettighetene i forbrukerlovgivningen. Se produktemballasjen og medfølgende skriftlig materiell hvis du ønsker mer informasjon. <br>
<br>
Les lisensavtalen som følger med programvaren, hvis du ønsker mer informasjon om rettighetene dine for bruk av programvaren.<br>
<br>
Ved forespørsler om service i et annet land enn landet der Apple-produktet ble kjøpt, kan servicemulighetene være begrenset. Hvis service ikke er tilgjengelig for Apple-produktet i et slikt land, vil Apple varsle deg om eventuelle ekstrakostnader for frakt og administrasjon som du kan pålegges, før servicearbeidet starter.<br>
<br>
Hvis du tar kontakt med Apple per telefon, kan det påløpe samtalekostnader avhengig av hvor du befinner deg. Ta kontakt med nettverksoperatøren hvis du ønsker mer informasjon.<br>
<br>
<span class="s5"><b>Denne garantien dekker ikke: (a) forbrukskomponenter, som for eksempel batterier og beskyttende belegg som må påregnes å svekkes med tiden, med mindre det er oppstått feil som skyldes mangler ved materialer eller håndverk; (b) kosmetiske skader, herunder, men ikke begrenset til, riper, hakk og ødelagt plast på porter; (c) skader som skyldes bruk sammen med et annet produkt; (d) skader som er forårsaket av uhell, uriktig bruk, misbruk, kontakt med væske, brann, jordskjelv eller andre ytre krefter; (e) skader som skyldes bruk av Apple-produktet som ikke samsvarer med brukerhåndboken, de tekniske spesifikasjonene eller andre publiserte retningslinjer for Apple-produktet; (f) skader som skyldes service (inkludert oppgraderinger og utvidelser) utført av personer som ikke representerer Apple eller en Apple-autorisert tjenesteleverandør; (g) Apple-produkter der det er utført endringer for å endre funksjonalitet eller kapasitet uten skriftlig tillatelse fra Apple; (h) mangler som skyldes normal slitasje på Apple-produktet eller Apple-produktets alder; (i) hvis ett eller flere serienumre er fjernet fra eller gjort uleselig på Apple-produktet; eller (j) hvis produktet er stjålet eller Apple har rimelig grunn til å anta at det er stjålet, basert på informasjon fra utøvende myndigheter.<br>
<br>
</b></span><span class="s1"><b>VIKTIGE BEGRENSNINGER FOR SERVICE PÅ iPHONE OG iPAD.<br>
<br>
</b>Apple kan begrense tjenester for iPad og iPhone til EØS og Sveits.</span> Bare Apple eller en Apple-autorisert tjenesteleverandør kan utføre service på iPhone- og iPad-produkter<b>.</b><span class="s1"><br>
<br>
<b>DITT ANSVAR<br>
<br>
</b></span><b>HVIS APPLE-PRODUKTET KAN LAGRE PROGRAMVARE, DATA OG ANNEN INFORMASJON, BØR DU REGELMESSIG TA SIKKERHETSKOPIER AV INFORMASJONEN PÅ APPLE-PRODUKTETS LAGRINGSMEDIER FOR Å BESKYTTE INNHOLDET OG SOM ET FOREBYGGENDE TILTAK MED TANKE PÅ MULIG OPERASJONSSVIKT. <br>
<br>
</b>Før du sender Apple-produktet inn til garantiservice, bør du ta en separat sikkerhetskopi av innholdet på produktets lagringsmedier, fjerne all personlig informasjon og deaktivere samtlige sikkerhetspassord. <span class="s1">Innholdet på Apple-produktets lagringsmedier vil kunne slettes, erstattes og/eller formateres på nytt under servicearbeidet.</span><br>
<br>
Etter at garantiservice er utført, får du tilsendt Apple-produktet eller et erstatningsprodukt med samme konfigurasjon som det opprinnelige produktet, med eventuelle aktuelle oppdateringer. <br>
I forbindelse med service kan Apple installere oppdateringer av systemprogramvare som forhindrer at Apple-produktet går tilbake til en tidligere versjon av systemprogramvaren. Tredjepartsprogrammer som er installert på Apple-produktet, vil kanskje ikke være kompatibel med Apple-produktet etter en slik oppdatering av systemprogramvaren. Du står selv ansvarlig for å laste inn annen programvare, informasjon og andre data på nytt. Gjenoppretting og ny installasjon av annen programvare, informasjon og andre data dekkes ikke av denne garantien.<br>
<br>
Du kan be om service i et annet land enn kjøpslandet, og i slike tilfeller skal du overholde all gjeldende lovgivning og alle bestemmelser for import og eksport og står selv ansvarlig for alle tollavgifter, merverdiavgift og alle andre tilknyttede skatter og avgifter. <br>
<br>
<b>Viktig: Du skal ikke åpne Apple-produktet med mindre Brukerhåndboken beskriver fremgangsmåten for dette. Hvis du åpner Apple-produktet, kan dette forårsake skader som ikke dekkes av denne garantien.</b><br>
<br>
<span class="s1"><b>HVA GJØR APPLE HVIS DET FREMSETTES ET GARANTIKRAV?<br>
<br>
</b></span>Hvis du fremsetter et krav som er gyldig i henhold til denne garantien, vil Apple, etter <br>
eget skjønn:<br>
<br>
<b>(i) reparere</b> Apple-produktet ved hjelp av nye deler, eller brukte deler som har tilsvarende ytelse og pålitelighet som nye deler, eller <br>
<br>
<b>(ii) erstatte</b> Apple-produktet med et produkt der funksjonaliteten minst tilsvarer Apple-produktet, og består av nye deler og/eller brukte deler som har tilsvarende ytelse og pålitelighet som nye deler, eller <br>
<br>
<b>(iii) refundere kjøpesummen </b>i bytte mot at Apple-produktet returneres<b>.<br>
<br>
</b>Når et produkt eller en del erstattes, eller det blir gitt refusjon, tilhører erstatningsproduktet deg, og produktet som er byttet ut eller det er gitt refusjon for, tilhører Apple.<br>
<br>
En erstatningsdel eller et reparert Apple-produkt overtar den gjenværende garantien for det opprinnelige Apple-produktet eller en garantiperiode på nitti (90) dager fra tidspunktet for erstatningen eller reparasjonen, avhengig av hva som gir den lengste dekningsperioden. <br>
<br>
For serviceforespørsler i et annet land enn kjøpslandet for Apple-produktet kan Apple reparere eller erstatte produkter og deler med sammenlignbare produkter og deler som samsvarer med lokale standarder.<br>
<br>
<span class="s1"><b>FORESPØRSLER OM GARANTISERVICE<br>
<br>
</b></span>Besøk og gå gjennom de følgende hjelperessursene på internett før du ber om garantiservice:<br>
<br>
Internasjonal kundestøtteinformasjon<br>
http://www.apple.com/support/country<br>
<br>
Apple-autoriserte tjenesteleverandører, Apple-autoriserte forhandlere og Apple-butikker<br>
http://support.apple.com/kb/HT1434<br>
<br>
Apples kundestøtte og tjenester<br>
http://www.apple.com/support/contact/phone_contacts.html<br>
<br>
Gratis Apple-kundestøtte<br>
http://www.apple.com/support/country/index.html?dest=complimentary<br>
<br>
Hvis du ikke har tilgang til internett, eller hvis Apple-produktet fortsatt ikke fungerer som det skal, etter at du har benyttet deg av disse ressursene, tar du kontakt med en Apple-representant eller, hvis dette er aktuelt, en detaljhandel eid av Apple («Apple-butikk») eller en Apple-autorisert tjenesteleverandør. Disse vil deretter hjelpe deg med å fastslå om Apple-produktet trenger service, og eventuelt informere deg om hvilke av alternativene for garantiservice som er oppgitt nedenfor, som er aktuelle. <br>
<br>
Før du får utført garantiservice, vil Apple eller Apples representanter kunne kreve at du fremviser kjøpsbevisinformasjon, svarer på spørsmål knyttet til diagnostisering av potensielle problemer og følger Apples prosedyrer for garantiservice, som for eksempel instruksjoner for pakking og forsendelse av Apple-produkter ved bruk av innsendingstjenesten som beskrevet nedenfor. <br>
<br>
Du behøver ikke å bevise at avviket som kravet gjelder, eksisterte på leveringsdatoen for å bli innvilget service og kundestøtte i henhold til Apples ettårsgaranti, med mindre dette er uforenlig med avviket.<br>
<br>
<span class="s1"><b>ALTERNATIVER FOR GARANTISERVICE<br>
<br>
</b></span><span class="s5">Apple vil etter eget skjønn og avhengig av individuelle omstendigheter, spesielt hvilken type Apple-produkt kravet gjelder, tilby garantiservice gjennom ett eller flere av følgende alternativer:<br>
<br>
</span><b>(i) Innleveringstjeneste.</b> Apple kan be deg levere inn Apple-produktet til en Apple-butikk eller en Apple-autorisert tjenesteleverandør som tilbyr innleveringstjenesten. Apple-produktet vil kanskje sendes til reparasjon til en lokasjon for Apples reparasjonstjeneste. Når du har fått beskjed om at servicearbeidet er fullført, skal du raskt hente Apple-produktet i Apple-butikken eller hos en Apple-autorisert tjenesteleverandør, med mindre Apple-produktet sendes direkte til deg fra lokasjonen til Apples reparasjonstjenester.<br>
<br>
<span class="s5"><b>(ii) Postforsendelse.</b> Hvis Apple velger å tilby service gjennom alternativet for postforsendelse, sender Apple deg forhåndsbetalte fraktbrev og, hvis det er aktuelt, emballasje, slik at du kan sende Apple-produktet til Apples reparasjonstjeneste eller en Apple-autorisert tjenesteleverandør i samsvar med Apples instruksjoner. Når servicearbeidet er fullført, vil Apples reparasjonstjeneste eller den Apple-autoriserte tjenesteleverandøren returnere Apple-produktet til deg. Apple betaler for forsendelsen til og fra adressen din så fremt du har fulgt samtlige instruksjoner.<br>
<br>
</span><b>(iii) Gjør det selv-reparasjon.</b> Ved bruk av gjør det selv-reparasjon gir Apple deg et erstatningsprodukt eller deler eller tilbehør, som for eksempel mus eller tastatur, som enkelt kan byttes uten bruk av verktøy. <span class="s1">Obs!</span> Apple står ikke ansvarlig for eventuelle arbeidskostnader du måtte pådra deg i forbindelse med gjør det selv-reparasjon. Hvis du trenger hjelp med erstatningsproduktet, kontakter du Apple på telefonnummeret som er oppført nedenfor, eller besøker en Apple-butikk eller en Apple-autorisert tjenesteleverandør. Hvis Apple velger å tilby service gjennom gjør det selv-reparasjon, benyttes følgende prosess: <br>
<br>
(a) Service der Apple krever at produktet, delen eller tilbehøret som skal erstattes, returneres: Apple kan kreve kredittkortautorisasjon som sikkerhet for kjøpesummen til produktet, delen eller tilbehøret som tilbys som erstatning, samt gjeldende fraktkostnader. Apple sender erstatningsproduktet, erstatningsdelen eller erstatningstilbehøret med instruksjoner for hvordan det skal byttes, hvis dette er aktuelt, og eventuelle krav til retur av produktet eller delen som erstattes. Hvis du følger instruksjonene, annullerer Apple kredittkortautorisasjonen, slik at du ikke belastes for produktet eller delen og heller ikke forsendelse til og fra adressen din. Hvis du ikke følger instruksjonene for retur av produktet, delen eller tilbehøret som erstattes, eller du sender tilbake et produkt, en del eller tilbehør som ikke er kvalifisert for service, vil Apple belaste autorisasjonsbeløpet på kredittkortkontoen din. Hvis du ikke kan skaffe en kredittkortautorisasjon, er det ikke sikkert at denne tjenesten er tilgjengelig for deg, og Apple vil i så fall tilby en alternativ serviceløsning.<br>
<br>
(b) Service der Apple ikke krever at produktet, delen eller tilbehøret som skal erstattes, returneres: Apple sender deg kostnadsfritt et produkt, en del eller tilbehør som erstatning samt instruksjoner for installasjon, hvis dette er aktuelt, og eventuelle krav til hvordan produktet, delen eller tilbehøret som skal erstattes, skal kastes. <br>
<b><br>
</b><span class="s1"><b>ANSVARSBEGRENSNING</b></span><span class="s6"><b><br>
<br>
</b></span>(i) Hele avtalen:<br>
<br>
<span class="s5">Med unntak av rettigheter du har krav på i henhold til forbrukerlovgivningen, slik dette er beskrevet i begynnelsen av dette dokumentet, er alle garantier, betingelser og andre vilkår som ikke er fastsatt i dette garantidokumentet, ekskludert fra Apples ettårsgaranti. Enkelte land tillater ikke begrensninger for gyldighetsperioden for slike garantier, betingelser og/eller underforståtte vilkår, og begrensningen som er beskrevet ovenfor, gjelder derfor kanskje ikke deg.<br>
<br>
</span>(ii) Fraskrivningsklausul knyttet til data:<br>
<br>
Apple verken garanterer eller forplikter seg til at selskapet vil kunne reparere eller erstatte noe Apple-produkt i henhold til denne garantien uten risiko for og/eller tap av informasjon og/eller data som er lagret på Apple-produktet. <br>
<br>
(iii) Ansvarsbegrensning:<br>
<br>
Apple skal ikke under noen omstendigheter holdes ansvarlig for:<br>
<br>
a.<span class="Apple-converted-space">  </span>tap som ikke skyldes Apples brudd på dette garantidokumentet,<br>
<br>
b.<span class="Apple-converted-space">  </span>tap eller skade som på tidspunktet du kjøpte produktet, ikke ikke med rimelighet kunne forutses som en følge av Apples brudd på dette garantidokumentet, eller<br>
<br>
c.<span class="Apple-converted-space">  </span>tap i virksomhetene dine, av inntekter, data eller muligheter.<br>
<br>
Bestemmelsene i dette garantidokumentet gjelder ikke for (i) død eller personskade, (ii) svindel eller grov uaktsomhet, (iii) bevisst uriktig fremstilling eller (iv) annet ansvar som ikke kan begrenses eller ekskluderes rettslig. <br>
<br>
<span class="s1"><b>PERSONVERN<br>
<br>
</b></span>Apple vil oppbevare og bruke kundeopplysninger i samsvar med Apples retningslinjer for personvern, som er tilgjengelige på www.apple.com/legal/warranty/privacy.<br>
<br>
<span class="s1"><b>GENERELT</b></span><br>
<br>
Ingen av Apples forhandlere, representanter eller ansatte har rett til å foreta endringer i, utvidelser av eller tilføyelser til denne garantien. <br>
<br>
Hvis et vilkår er ulovlig eller ikke kan håndheves, skal det utelates fra denne garantien, og dette har ingen innvirkning på lovligheten og rettskraften til gjenværende vilkår. <br>
<br>
Denne garantien er underlagt og fortolkes med utgangspunkt i lovgivningen i landet der kjøpet av Apple-produktet fant sted. <br>
<br>
© 2013 Apple Inc. Med enerett. Apple og Apple-logoen er varemerker som tilhører Apple Inc. registrert i USA og andre land.<br>
<br>
032813 Norway Universal Warranty v1</p>
</body>
</html>
