<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Author" content="Ross Lamb">
  <meta name="LastAuthor" content="Joseph Wilkiemeyer">
  <meta name="Company" content="Apple Inc.">
  <meta name="CreationTime" content="2013-03-26T11:15:00Z">
  <meta name="ModificationTime" content="2013-05-30T17:33:00Z">
  <meta name="Generator" content="Cocoa HTML Writer">
  <meta name="CocoaVersion" content="1187.39">
  <style type="text/css">
    p.p1 {margin: 0.0px 0.0px 6.0px 0.0px; font: 11.0px 'Myriad Set'}
    span.s1 {text-decoration: underline}
    span.s2 {font: 11.0px 'Lucida Grande'}
    span.s3 {color: #000000}
    span.s4 {font: 11.0px Times}
    span.s5 {letter-spacing: -0.1px}
    span.s6 {letter-spacing: -0.1px; color: #000000}
    span.s7 {color: #323333}
  </style>
</head>
<body>
<p class="p1"><b>Μονοετής περιορισμένη εγγύηση της Apple - (ΕΛΛΑΔΑ ΚΑΙ ΚΥΠΡΟΣ)<br>
<br>
Μόνο για προϊόντα με χαρακτηριστικά εμπορικής ταυτότητας (brand) Apple<br>
<br>
</b><span class="s1"><b>ΝΟΜΟΘΕΣΙΑ ΠΕΡΙ ΚΑΤΑΝΑΛΩΤΩΝ<br>
<br>
</b></span><b>Η Μονοετής περιορισμένη εγγύηση της Apple είναι μια εγγύηση που παρέχεται κατά τη διακριτική ευχέρεια του κατασκευαστή. Παραχωρεί δικαιώματα ανεξάρτητα από τα δικαιώματα που προβλέπονται από τη νομοθεσία περί καταναλωτών, συμπεριλαμβανομένων, μεταξύ άλλων, εκείνων που σχετίζονται με αγαθά που δεν συμμορφώνονται με τους όρους πώλησης.<br>
<br>
Ως εκ τούτου, τα οφέλη που απορρέουν από την Μονοετή περιορισμένη εγγύηση της Apple παρέχονται επιπρόσθετα</b><span class="s2"><b> και όχι σε αντικατάσταση των δικαιωμάτων που παραχωρούνται από τη νομοθεσία περί καταναλωτών.<br>
<br>
Για τις αγορές που πραγματοποιούνται από καταναλωτές στην Ελλάδα και την Κύπρο,</b></span><span class="s3"> η περίοδος για την έγερση απαιτήσεων που σχετίζονται με ελαττώματα μη συμμόρφωσης με τη σύμβαση πώλησης είναι 2 έτη από την ημερομηνία παράδοσης. Αυτές οι απαιτήσεις υπόκεινται στις προϋποθέσεις και τις απαιτήσεις που επιβάλλονται από την τοπική νομοθεσία.<br>
<br>
</span><span class="s2"><b>Οι καταναλωτές διατηρούν το δικαίωμα να επιλέξουν εάν θα εγείρουν απαίτηση για υπηρεσίες σέρβις με βάση την Μονοετή περιορισμένη εγγύηση της Apple ή με βάση τα δικαιώματά τους από τη νομοθεσία περί καταναλωτών. <br>
<br>
Σημαντικό: Οι όροι και οι προϋποθέσεις της Μονοετούς περιορισμένης εγγύησης της Apple δεν θα ισχύουν για απαιτήσεις που εγείρονται με βάση τη νομοθεσία περί καταναλωτών. <br>
<br>
</b></span><span class="s4">Για περισσότερες πληροφορίες σχετικά με το δίκαιο προστασίας καταναλωτή, επισκεφτείτε την τοποθεσία web της Apple </span>(<span class="s4">http://www.apple.com/legal/statutory-warranty) ή επικοινωνήστε με τον τοπικό φορέα προστασίας καταναλωτή.<br>
<br>
</span><span class="s1"><b>ΤΙ ΚΑΛΥΠΤΕΙ Η ΠΑΡΟΥΣΑ ΕΓΓΥΗΣΗ;<br>
<br>
</b></span><span class="s5">Η Apple Distribution International of Hollyhill Industrial Estate Hollyhill, Cork, Republic of Ireland (ή ο νόμιμος διάδοχός της) (στο εξής η <b>«Apple»</b>) εγγυάται ότι το προϊόν υλικού που φέρει χαρακτηριστικά εμπορικής ταυτότητας (brand) της Apple καθώς και τα αξεσουάρ που περιλαμβάνονται στην αρχική συσκευασία (στο εξής το <b>«Προϊόν Apple»</b>) δεν θα εμφανίσουν ελαττώματα στο υλικό και την κατασκευή, εφόσον χρησιμοποιούνται σύμφωνα με τα εγχειρίδια χρήσης και τις τεχνικές προδιαγραφές της Apple καθώς και άλλες δημοσιευμένες οδηγίες για Προϊόντα Apple, για μια περίοδο ΕΝΟΣ (1) ΕΤΟΥΣ από την ημερομηνία αρχικής αγοράς από τον τελικό καταναλωτή (στο εξής η <b>«Περίοδος εγγύησης»</b>). </span><span class="s6">Δύναστε να διεκδικήσετε τα μέτρα αποκατάστασης που προβλέπονται από την Μονοετή περιορισμένη εγγύηση για το προϊόν Apple που διαθέτετε μέσω των τοπικών σημείων εξυπηρέτησης της Apple στα περισσότερα μέρη στον κόσμο </span><span class="s5">(ανατρέξτε στην ενότητα «Πώς θα μου παρασχεθούν υπηρεσίες σέρβις βάσει εγγύησης»). Σε περίπτωση ελαττώματος στο υλικό και την κατασκευή, δύναστε να απευθύνετε τις απαιτήσεις σας στην Apple, ακόμα και στις περιπτώσεις στις οποίες αγοράσατε το Προϊόν Apple από τρίτους.<br>
<br>
</span><span class="s1"><b>Σημείωση: Όλες οι απαιτήσεις που εγείρονται βάσει της Μονοετούς περιορισμένης εγγύησης της Apple θα διέπονται από τους όρους που καθορίζονται στο παρόν έγγραφο εγγύησης.<br>
<br>
</b></span>Επιπλέον, η Apple θα σας παρέχει πρόσβαση σε τεχνική υποστήριξη μέσω τηλεφώνου για μια περίοδο ενενήντα (90) ημερών από την ημερομηνία παράδοσης των προϊόντων Apple.<br>
<br>
<span class="s1"><b>ΤΙ ΔΕΝ ΚΑΛΥΠΤΕΙ Η ΠΑΡΟΥΣΑ ΕΓΓΥΗΣΗ;<br>
<br>
</b></span>Η παρούσα εγγύηση δεν ισχύει για προϊόντα υλικού τα οποία δεν φέρουν χαρακτηριστικά εμπορικής ταυτότητας (brand) της Apple καθώς και για κανένα λογισμικό, ακόμα και αν αυτό συμπεριλαμβάνεται στη συσκευασία ή πωλείται μαζί με υλικό της Apple. <br>
<br>
<span class="s5">Τα προϊόντα που δεν φέρουν χαρακτηριστικά εμπορικής ταυτότητας (brand) της Apple ενδέχεται να καλύπτονται από την εγγύηση ενός αντίστοιχου κατασκευαστή, από την οποία να απορρέουν οφέλη επιπρόσθετα των δικαιωμάτων που προβλέπονται από τη νομοθεσία περί καταναλωτών – παρακαλούμε ελέγξτε τη συσκευασία και τα έγγραφα του προϊόντος σας για λεπτομέρειες. <br>
<br>
</span>Συμβουλευτείτε τη σύμβαση παραχώρησης άδειας χρήσης η οποία συνοδεύει το λογισμικό για λεπτομέρειες σχετικά με τα δικαιώματά σας αναφορικά με τη χρήση του λογισμικού.<br>
<br>
Οι επιλογές σέρβις ενδέχεται να είναι περιορισμένες, εάν η αίτηση για υπηρεσίες σέρβις υποβληθεί σε μία χώρα που δεν είναι η χώρα αγοράς του Προϊόντος Apple. Εάν οι εν λόγω υπηρεσίες σέρβις για το Προϊόν Apple δεν είναι διαθέσιμες σε μια τέτοια χώρα, η Apple θα σας ενημερώσει σχετικά με ενδεχόμενες πρόσθετες χρεώσεις που μπορεί να ισχύουν για την αποστολή και τις εργασίες πριν από την εκτέλεση των εργασιών σέρβις.<br>
<br>
Κατά την επικοινωνία σας με την Apple μέσω τηλεφώνου, ενδέχεται να ισχύουν τηλεφωνικές χρεώσεις, ανάλογα με την τοποθεσία σας. Επικοινωνήστε με την εταιρεία τηλεφωνίας σας <br>
για λεπτομέρειες.<br>
<br>
<b>Η παρούσα εγγύηση δεν ισχύει για τα εξής: (α) αναλώσιμα μέρη, όπως μπαταρίες ή προστατευτικές επιστρώσεις, τα οποία έχουν σχεδιαστεί ώστε να φθείρονται με την πάροδο του χρόνου, εκτός εάν η φθορά οφείλεται σε ελάττωμα στα υλικά ή την κατασκευή, <br>
(β) αισθητική φθορά, συμπεριλαμβανομένων, μεταξύ άλλων, αμυχών, χαρακιών και σπασμένων πλαστικών μερών ή θυρών, (γ) βλάβη η οποία οφείλεται στη χρήση σε συνδυασμό με ένα άλλο προϊόν, (δ) βλάβη η οποία οφείλεται σε ατύχημα, κακομεταχείριση, εσφαλμένη χρήση, επαφή με υγρό, πυρκαγιά, σεισμό ή άλλη εξωτερική αιτία, (ε) βλάβη η οποία οφείλεται στο χειρισμό του Προϊόντος Apple αντίθετα προς τις οδηγίες του εγχειριδίου χρήσης, τις τεχνικές προδιαγραφές ή άλλες δημοσιευμένες οδηγίες για Προϊόντα Apple, (στ) βλάβη η οποία οφείλεται σε εργασίες σέρβις (συμπεριλαμβανομένων αναβαθμίσεων και επεκτάσεων) οι οποίες εκτελέστηκαν από άτομο το οποίο δεν είναι εκπρόσωπος της Apple ή Εξουσιοδοτημένος αντιπρόσωπος σέρβις της Apple (ΕΑΣΑ), <br>
(ζ) Προϊόν Apple το οποίο έχει τροποποιηθεί ώστε να μεταβληθεί η λειτουργικότητα ή οι δυνατότητές του χωρίς την έγγραφη άδεια της Apple, (η) ελαττώματα τα οποία οφείλονται στη συνήθη φθορά ή στην φυσιολογική παλαίωση του Προϊόντος Apple ή (θ) εάν από το Προϊόν Apple έχει αφαιρεθεί ή σβηστεί ο σειριακός αριθμός ή (ι) εάν το προϊόν έχει κλαπεί ή η Apple έχει βάσιμους λόγους να πιστεύει ότι το προϊόν έχει κλαπεί, βάσει πληροφοριών οι οποίες της έχουν παρασχεθεί από τις αρχές επιβολής του νόμου.<br>
<br>
</b><span class="s1"><b>ΣΗΜΑΝΤΙΚΟΣ ΠΕΡΙΟΡΙΣΜΟΣ ΓΙΑ ΕΡΓΑΣΙΕΣ ΣΕΡΒΙΣ ΣΕ iPHONE ΚΑΙ iPAD<br>
<br>
</b>Η Apple μπορεί να περιορίζει την υπηρεσία για iPad και iPhone στον ΕΟΧ και την Ελβετία.</span> Μόνο η Apple ή ένας Εξουσιοδοτημένος αντιπρόσωπος σέρβις της Apple (ΕΑΣΑ) θα πρέπει να εκτελεί εργασίες σέρβις σε προϊόντα iPhone ή iPad<b>.</b><span class="s1"><br>
<br>
<br>
<br>
<b>ΟΙ ΕΥΘΥΝΕΣ ΣΑΣ<br>
<br>
</b></span><b>ΕΑΝ ΤΟ ΠΡΟΪΟΝ APPLE ΕΧΕΙ ΔΥΝΑΤΟΤΗΤΕΣ ΑΠΟΘΗΚΕΥΣΗΣ ΠΡΟΓΡΑΜΜΑΤΩΝ ΛΟΓΙΣΜΙΚΟΥ, ΔΕΔΟΜΕΝΩΝ ΚΑΙ ΑΛΛΩΝ ΠΛΗΡΟΦΟΡΙΩΝ, ΘΑ ΠΡΕΠΕΙ ΝΑ ΔΗΜΙΟΥΡΓΕΙΤΕ ΑΝΑ ΤΑΚΤΑ ΧΡΟΝΙΚΑ ΔΙΑΣΤΗΜΑΤΑ ΑΝΤΙΓΡΑΦΑ ΑΣΦΑΛΕΙΑΣ ΤΩΝ ΠΛΗΡΟΦΟΡΙΩΝ ΠΟΥ ΠΕΡΙΛΑΜΒΑΝΟΝΤΑΙ ΣΤΟ ΜΕΣΟ ΑΠΟΘΗΚΕΥΣΗΣ ΤΟΥ ΠΡΟΪΟΝΤΟΣ APPLE ΓΙΑ ΤΗΝ ΠΡΟΣΤΑΣΙΑ ΤΟΥ ΠΕΡΙΕΧΟΜΕΝΟΥ ΚΑΙ ΩΣ ΜΕΣΟ ΠΡΟΦΥΛΑΞΗΣ ΑΠΟ ΠΙΘΑΝΗ ΔΥΣΛΕΙΤΟΥΡΓΙΑ. <br>
<br>
</b>Προτού προσκομίσετε το Προϊόν Apple για σέρβις βάσει εγγύησης, θα πρέπει να δημιουργήσετε ξεχωριστά αντίγραφα ασφαλείας του περιεχομένου που είναι αποθηκευμένο στο μέσο αποθήκευσης, να απομακρύνετε όλες τις προσωπικές πληροφορίες και να απενεργοποιήσετε όλους τους κωδικούς πρόσβασης ασφαλείας. <span class="s1">Το περιεχόμενο που βρίσκεται στο μέσο αποθήκευσης του Προϊόντος Apple ενδέχεται να διαγραφεί, να αντικατασταθεί ή/και να διαμορφωθεί εκ νέου κατά τη διάρκεια του σέρβις.</span><br>
<br>
Αφού ολοκληρωθούν οι εργασίες σέρβις βάσει εγγύησης, το Προϊόν Apple ή ένα προϊόν προς αντικατάσταση του παλαιού θα επιστραφεί σε εσάς με τις ρυθμίσεις παραμέτρων που είχε το Προϊόν Apple κατά την αρχική αγορά του και με τις κατάλληλες ενημερώσεις, εφόσον υπάρχουν. Η Apple δύναται να εγκαταστήσει ενημερώσεις λογισμικού του συστήματος στα πλαίσια του σέρβις βάσει εγγύησης, μετά τις οποίες δεν θα είναι δυνατή η επαναφορά του Προϊόντος Apple σε παλαιότερη έκδοση του λογισμικού συστήματος. Εφαρμογές τρίτων που έχουν εγκατασταθεί στο Προϊόν Apple ενδέχεται να μην είναι συμβατές ή να μην λειτουργούν με το Προϊόν Apple μετά την ενημέρωση λογισμικού του συστήματος. Η ευθύνη για την επανεγκατάσταση όλων των άλλων προγραμμάτων λογισμικού, δεδομένων και πληροφοριών θα βαρύνει εσάς. Η ανάκτηση και η επανεγκατάσταση άλλων προγραμμάτων λογισμικού, δεδομένων και πληροφοριών δεν καλύπτονται από την παρούσα εγγύηση.<br>
<br>
Δύναστε να υποβάλετε αίτημα για υπηρεσίες σέρβις σε μια χώρα η οποία δεν είναι η χώρα αγοράς, στην οποία περίπτωση καλείστε να συμμορφωθείτε με όλους τους ισχύοντες νόμους και κανονισμούς που διέπουν τις εισαγωγές και τις εξαγωγές και θα επιβαρυνθείτε με όλους τους εισαγωγικούς δασμούς, τον Φ.Π.Α. και τους άλλους σχετικούς φόρους και χρεώσεις. <br>
<br>
<b>Σημαντικό: Μην ανοίξετε το Προϊόν Apple εκτός εάν στο Εγχειρίδιο χρήσης περιγράφεται ο τρόπος ανοίγματός του. Εάν ανοίξετε το Προϊόν Apple, ενδέχεται να προκληθεί βλάβη η οποία δεν καλύπτεται από την παρούσα εγγύηση.</b><br>
<br>
<span class="s1"><b>ΤΙ ΘΑ ΚΑΝΕΙ Η APPLE ΣΤΗΝ ΠΕΡΙΠΤΩΣΗ ΜΙΑΣ ΑΠΑΙΤΗΣΗΣ ΒΑΣΕΙ ΕΓΓΥΗΣΗΣ;<br>
<br>
</b></span>Εάν εγείρετε μια έγκυρη απαίτηση βάσει της παρούσας εγγύησης, η Apple, κατά τη διακριτική της ευχέρεια:<br>
<br>
<b>(i) θα επισκευάσει</b> το Προϊόν Apple χρησιμοποιώντας καινούργια ή μεταχειρισμένα ανταλλακτικά εξαρτήματα τα οποία ισοδυναμούν με καινούργια ως προς την απόδοση και την αξιοπιστία ή <br>
<br>
<b>(ii) θα αντικαταστήσει</b> το Προϊόν Apple με ένα προϊόν το οποίο είναι κατ' ελάχιστον λειτουργικά ισοδύναμο με το Προϊόν Apple και το οποίο έχει κατασκευαστεί από καινούργια ή/και μεταχειρισμένα ανταλλακτικά εξαρτήματα τα οποία ισοδυναμούν με καινούργια ως προς την απόδοση και την αξιοπιστία ή <br>
<br>
<b>(iii) θα σας επιστρέψει το τίμημα της αγοράς </b>έναντι της επιστροφής του Προϊόντος Apple<b>.<br>
<br>
</b>Όταν ένα προϊόν ή ένα εξάρτημα αντικαθίσταται ή παρέχεται επιστροφή του τιμήματος που καταβλήθηκε για την αγορά του, το υλικό προς αντικατάσταση του παλαιού περιέρχεται στην κυριότητά σας και το αντικατασταθέν υλικό ή το υλικό για το οποίο παρασχέθηκε επιστροφή του τιμήματος περιέρχεται στην κυριότητα της Apple.<br>
<br>
Ένα εξάρτημα ή προϊόν το οποίο παρέχεται προς αντικατάσταση του παλαιού ή ένα επισκευασμένο Προϊόν Apple καλύπτεται από την εναπομένουσα εγγύηση του αρχικού Προϊόντος Apple ή από εγγύηση διάρκειας ενενήντα (90) ημερών από την ημερομηνία <br>
της αντικατάστασης ή της επισκευής, όποια από τις δύο παρέχει σε εσάς μεγαλύτερη <br>
διάρκεια κάλυψης. <br>
<br>
Για αιτήσεις υπηρεσιών σέρβις οι οποίες υποβάλλονται σε μια χώρα που δεν είναι η χώρα αγοράς του Προϊόντος Apple, η Apple δύναται να επισκευάσει ή να αντικαταστήσει τα προϊόντα και τα εξαρτήματα με ισοδύναμα προϊόντα και εξαρτήματα το οποία συμμορφώνονται με τα τοπικά πρότυπα.<br>
<br>
<span class="s1"><b>ΠΩΣ ΘΑ ΜΟΥ ΠΑΡΑΣΧΕΘΟΥΝ ΥΠΗΡΕΣΙΕΣ ΣΕΡΒΙΣ ΒΑΣΕΙ ΕΓΓΥΗΣΗΣ;<br>
<br>
</b></span>Αποκτήστε πρόσβαση και διαβάστε τις παρακάτω πηγές ηλεκτρονικής βοήθειας πριν να υποβάλετε ένα αίτημα για υπηρεσίες σέρβις βάσει εγγύησης:<br>
<br>
Πληροφορίες διεθνούς υποστήριξης<br>
http://www.apple.com/support/country<br>
<br>
Εξουσιοδοτημένος αντιπρόσωπος σέρβις της Apple, Εξουσιοδοτημένοι μεταπωλητές της Apple και Καταστήματα λιανικής Apple<br>
http://support.apple.com/kb/HT1434<br>
<br>
Τεχνική υποστήριξη και σέρβις της Apple<br>
http://www.apple.com/support/contact/phone_contacts.html<br>
<br>
Δωρεάν υποστήριξη της Apple<br>
http://www.apple.com/support/country/index.html?dest=complimentary<br>
<br>
Εάν δεν έχετε πρόσβαση στο internet ή εάν το Προϊόν Apple εξακολουθεί να μην λειτουργεί φυσιολογικά αφού χρησιμοποιήσετε αυτές τις πηγές, επικοινωνήστε με έναν εκπρόσωπο της Apple ή, εφόσον υπάρχει, με ένα ιδιόκτητο κατάστημα λιανικής της Apple (στο εξής το «Κατάστημα λιανικής Apple») ή με έναν ΕΑΣΑ και οι υπεύθυνοι θα σας βοηθήσουν να προσδιορίσετε αν για το Προϊόν Apple απαιτούνται εργασίες σέρβις και, εφόσον απαιτούνται, θα σας ενημερώσουν σύμφωνα με ποιες από τις επιλογές σέρβις βάσει εγγύησης που καθορίζονται κατωτέρω θα σας παρασχεθούν από την Apple. <br>
<br>
Πριν να σας παρασχεθούν υπηρεσίες σέρβις βάσει εγγύησης, η Apple ή οι αντιπρόσωποί της δύνανται να σας ζητήσουν να παράσχετε την απόδειξη αγοράς, να απαντήσετε σε ερωτήσεις οι οποίες έχουν σχεδιαστεί ώστε να συμβάλλουν στη διάγνωση πιθανών προβλημάτων καθώς και να ακολουθήσετε τις διαδικασίες της Apple για την παροχή υπηρεσιών σέρβις βάσει εγγύησης όπως, για παράδειγμα, να ακολουθήσετε οδηγίες για τη συσκευασία και την αποστολή Προϊόντων Apple κατά την παροχή Σέρβις με ταχυδρομική αποστολή, όπως περιγράφεται κατωτέρω. <br>
<br>
Δεν θα κληθείτε να αποδείξετε ότι η μη συμμόρφωση με τη σύμβαση πώλησης την οποία επικαλείστε ίσχυε κατά την ημερομηνία παράδοσης προκειμένου να σας παρασχεθούν υπηρεσίες σέρβις και υποστήριξη βάσει της Μονοετούς περιορισμένης εγγύησης της Apple, εκτός εάν αυτό δεν είναι συμβατό με τη φύση της μη συμμόρφωσης.<br>
<br>
<span class="s1"><b>ΕΠΙΛΟΓΕΣ ΣΕΡΒΙΣ ΒΑΣΕΙ ΕΓΓΥΗΣΗΣ<br>
<br>
</b></span>Η Apple, κατά τη διακριτική της ευχέρεια και ανάλογα με τις ιδιαίτερες συνθήκες, ειδικότερα τον τύπο του Προϊόντος Apple, θα παράσχει υπηρεσίες σέρβις βάσει εγγύησης με μία ή περισσότερες από τις ακόλουθες επιλογές:<br>
<br>
<b>(i) Σέρβις με επιτόπια παράδοση.</b> Η Apple δύναται να σας ζητήσει να επιστρέψετε το Προϊόν Apple σε ένα Κατάστημα λιανικής Apple ή έναν ΕΑΣΑ που παρέχει σέρβις με επιτόπια παράδοση. Μπορείτε να αποστείλετε το Προϊόν Apple σε μια Υπηρεσία επιδιόρθωσης της Apple (ΥΕΑ) για σέρβις. Όταν ειδοποιηθείτε ότι το σέρβις ολοκληρώθηκε, θα παραλάβετε άμεσα το Προϊόν Apple από το Κατάστημα λιανικής Apple ή τον ΕΑΣΑ ή το Προϊόν Apple θα αποσταλεί απευθείας σε εσάς από την ΥΕΑ.<br>
<br>
<b>(ii) Σέρβις με ταχυδρομική αποστολή.</b> Εάν η Apple επιλέξει να παράσχει υπηρεσίες σέρβις με ταχυδρομική αποστολή, η Apple θα σας αποστείλει έγγραφα αποστολής με προπληρωμένο τέλος και, εφόσον προβλέπεται, υλικό συσκευασίας, ώστε να μπορέσετε να αποστείλετε το Προϊόν Apple σε μία ΥΕΑ ή έναν ΕΑΣΑ σύμφωνα με τις οδηγίες της Apple. Όταν το σέρβις ολοκληρωθεί, η ΥΕΑ ή ο ΕΑΣΑ θα επιστρέψει το Προϊόν Apple σε εσάς. Η Apple θα καλύψει τα έξοδα αποστολής από και προς την τοποθεσία σας, εφόσον ακολουθήσετε όλες τις οδηγίες.<br>
<br>
<b>(iii) Σέρβις τύπου «κάν' το μόνος σου».</b> Στα πλαίσια του Σέρβις τύπου «κάν' το μόνος σου», η Apple θα σας παράσχει ένα προϊόν προς αντικατάσταση του παλαιού ή ανταλλακτικά εξαρτήματα ή αξεσουάρ εύκολης αντικατάστασης για ένα προϊόν όπως ένα ποντίκι ή πληκτρολόγιο, τα οποία μπορούν να αντικατασταθούν χωρίς τη χρήση εργαλείων. <span class="s1">Σημείωση:</span> Η Apple δεν ευθύνεται για το κόστος εργασίας το οποίο μπορεί να προκύψει σε συνάρτηση με το Σέρβις τύπου «κάν' το μόνος σου». Εάν χρειαστείτε περαιτέρω βοήθεια για την αντικατάσταση, επικοινωνήστε με την Apple στους αριθμούς τηλεφώνου που αναφέρονται στη συνέχεια ή επισκεφτείτε ένα Κατάστημα λιανικής Apple ή έναν ΕΑΣΑ. Εάν η Apple επιλέξει να παράσχει Σέρβις τύπου «κάν' το μόνος σου», θα ισχύει η ακόλουθη διαδικασία: <br>
<br>
(α) Υπηρεσίες σέρβις για τις οποίες η Apple απαιτεί την επιστροφή του αντικατασταθέντος προϊόντος, εξαρτήματος ή αξεσουάρ: Η Apple δύναται να απαιτήσει την έγκριση μιας πιστωτικής κάρτας ως μέσο εγγύησης για την τιμή λιανικής πώλησης του προϊόντος, του εξαρτήματος ή του αξεσουάρ προς αντικατάσταση του παλαιού καθώς και του κόστους αποστολής, εφόσον προβλέπεται. Η Apple θα αποστείλει ένα προϊόν, εξάρτημα ή αξεσουάρ προς αντικατάσταση του παλαιού σε εσάς μαζί με τις οδηγίες αντικατάστασης, εφόσον προβλέπεται, καθώς και τυχόν απαιτήσεις/ οδηγίες για την επιστροφή του αντικατασταθέντος προϊόντος ή εξαρτήματος. Εάν ακολουθήσετε τις οδηγίες, η Apple θα ακυρώσει την έγκριση της πιστωτικής κάρτας, συνεπώς δεν θα χρεωθείτε για την αξία του προϊόντος ή του εξαρτήματος ή για την αποστολή αυτού από και προς την τοποθεσία σας. Εάν δεν επιστρέψετε το αντικατασταθέν προϊόν, εξάρτημα ή αξεσουάρ σύμφωνα με τις οδηγίες ή εάν επιστρέψετε ένα αντικατασταθέν προϊόν, εξάρτημα ή αξεσουάρ το οποίο δεν είναι κατάλληλο για σέρβις, η Apple θα προχωρήσει σε χρέωση της πιστωτικής σας κάρτας με το εγκεκριμένο χρηματικό ποσό. Εάν δεν δύναστε να παράσχετε έγκριση πιστωτικής κάρτας, ενδέχεται να μην σας παρασχεθούν υπηρεσίες σέρβις και η Apple θα σας προτείνει εναλλακτικές επιλογές σέρβις.<br>
<br>
(β) Υπηρεσίες σέρβις για τις οποίες η Apple δεν απαιτεί την επιστροφή του αντικατασταθέντος προϊόντος, εξαρτήματος ή αξεσουάρ: Η Apple θα σας αποστείλει χωρίς χρέωση ένα προϊόν, εξάρτημα ή αξεσουάρ προς αντικατάσταση του παλαιού μαζί με τις οδηγίες εγκατάστασης, εφόσον προβλέπεται, καθώς και τυχόν απαιτήσεις/ οδηγίες για την απόρριψη του αντικατασταθέντος προϊόντος, εξαρτήματος ή αξεσουάρ. <br>
<br>
<span class="s1"><b>ΠΕΡΙΟΡΙΣΜΟΣ ΕΥΘΥΝΗΣ</b></span><span class="s7"><b><br>
<br>
</b></span>(i) Πληρότητα της σύμβασης:<br>
<br>
Με επιφύλαξη των δικαιωμάτων σας που απορρέουν από τη νομοθεσία περί καταναλωτών, όπως αυτά ορίζονται στην αρχή του παρόντος εγγράφου, όλες οι εγγυήσεις, οι προϋποθέσεις και άλλοι όροι που δεν καθορίζονται στο παρόν έγγραφο εγγύησης εξαιρούνται από την Μονοετή περιορισμένη της Apple. Σε ορισμένες χώρες δεν επιτρέπονται περιορισμοί στη χρονική διάρκεια των εν λόγω εγγυήσεων, προϋποθέσεων ή/και σιωπηρών όρων, συνεπώς ο περιορισμός που περιγράφεται ανωτέρω ενδέχεται να μην ισχύει στην περίπτωσή σας.<br>
<br>
(ii) Αποποίηση ευθύνης σε σχέση με τα δεδομένα:<br>
<br>
Η Apple δεν εγγυάται, υποστηρίζει ή υπόσχεται ότι θα είναι σε θέση να επισκευάσει ή να αντικαταστήσει ένα Προϊόν Apple στα πλαίσια της παρούσας εγγύησης χωρίς κίνδυνο για τις πληροφορίες ή/και τα δεδομένα ή χωρίς απώλεια πληροφοριών ή/και δεδομένων που είναι αποθηκευμένα στο Προϊόν Apple. <br>
<br>
(iii) Περιορισμός ευθύνης:<br>
<br>
Σε καμία περίπτωση η Apple δεν θα φέρει ευθύνη για τα εξής:<br>
<br>
a.<span class="Apple-converted-space">  </span>οποιεσδήποτε απώλειες οι οποίες δεν προκλήθηκαν από παραβίαση του παρόντος εγγράφου εγγύησης από την πλευρά μας,<br>
<br>
b.<span class="Apple-converted-space">  </span>οποιεσδήποτε απώλειες ή ζημίες οι οποίες δεν αποτελούσαν, κατά τη στιγμή της αγοράς του προϊόντος από την πλευρά σας, λογικά προβλέψιμη συνέπεια της παραβίασης αυτού του εγγράφου εγγύησης από την Apple ή<br>
<br>
c.<span class="Apple-converted-space">  </span>απώλειες οι οποίες σχετίζονται με οποιαδήποτε επιχειρηματική σας δραστηριότητα, διαφυγόντα κέρδη, απώλειες δεδομένων ή απώλειες ευκαιριών.<br>
<br>
Οι διατάξεις του παρόντος εγγράφου εγγύησης δεν θα ισχύουν σε περιπτώσεις (i) θανάτου <br>
ή τραυματισμού (ii) απάτης ή βαριάς αμέλειας, (iii) δόλιας παραπλανητικής παρουσίασης ή <br>
(iv) τυχόν άλλης ευθύνης η οποία δεν μπορεί να περιοριστεί ή να εξαιρεθεί σύμφωνα με το νόμο. <br>
<br>
<span class="s1"><b>ΙΔΙΩΤΙΚΟ ΑΠΟΡΡΗΤΟ<br>
<br>
</b></span>Η Apple θα διατηρεί αρχείο και θα κάνει χρήση των στοιχείων των πελατών σύμφωνα με την Πολιτική απορρήτου πελατών της Apple, η οποία είναι διαθέσιμη στο www.apple.com/legal/warranty/privacy.<br>
<br>
<span class="s1"><b>ΓΕΝΙΚΑ</b></span><br>
<br>
Κανένας μεταπωλητής, αντιπρόσωπος ή εργαζόμενος της Apple δεν είναι εξουσιοδοτημένος να προβεί σε τροποποίηση, επέκταση ή προσθήκη στην παρούσα εγγύηση. <br>
<br>
Εάν κάποιος όρος θεωρηθεί παράνομος ή μη εφαρμόσιμος, θα καταργηθεί από την παρούσα εγγύηση, χωρίς να επηρεαστεί η νομιμότητα ή η ισχύς των υπόλοιπων όρων. <br>
<br>
Η παρούσα εγγύηση διέπεται από και ερμηνεύεται σύμφωνα με τους νόμους της χώρας στην οποία έλαβε χώρα η αγορά του Προϊόντος Apple. <br>
<br>
© 2013 Apple Inc. Με επιφύλαξη κάθε νόμιμου δικαιώματος. Η επωνυμία Apple και το λογότυπο Apple είναι εμπορικά σήματα της Apple Inc., κατατεθέντα στις Η.Π.Α. και σε άλλες χώρες.<br>
<br>
032513 Greece-Cyprus Universal Warranty v1</p>
</body>
</html>
