<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title> </title>
  <meta name="Author" content="Uruphan Benjarurawong">
  <meta name="LastAuthor" content="Joseph Wilkiemeyer">
  <meta name="Company" content="Tilleke &amp; Gibbins International Ltd.">
  <meta name="Subject" content=" ">
  <meta name="Keywords" content=", ">
  <meta name="CreationTime" content="2013-09-06T22:16:00Z">
  <meta name="ModificationTime" content="2013-09-06T22:16:00Z">
  <meta name="Generator" content="Cocoa HTML Writer">
  <meta name="CocoaVersion" content="1265.19">
  <style type="text/css">
    p.p1 {margin: 0.0px 16.7px 6.0px 0.0px; font: 12.0px Tahoma}
    span.s1 {text-decoration: underline}
    span.s2 {color: #0433ff}
    span.s3 {text-decoration: underline ; color: #0433ff}
    span.s4 {font: 12.0px 'Myriad Set'}
  </style>
</head>
<body>
<p class="p1"><b>ภาษาไทย (APAC)<br>
<br>
การรับประกันแบบจำกัดระยะเวลาหนึ่ง (1) ปีของแอปเปิล –iOS <br>
<br>
สำหรับผลิตภัณฑ์ที่มีตราของแอปเปิลเท่านั้น<br>
<br>
</b><span class="s1"><b>กฎหมายคุ้มครองผู้บริโภคเกี่ยวข้องกับการรับประกันนี้อย่างไร<br>
<br>
</b></span>การรับประกันนี้ให้สิทธิตามกฎหมายเฉพาะอย่างแก่ท่าน และท่านอาจมีสิทธิอื่นๆ ซึ่งแตกต่างกันไปตามแต่รัฐ (หรือตามประเทศ หรือเขตปกครอง) นอกเหนือจากเท่าที่กฎหมายอนุญาตให้ทำได้ การรับประกันนี้ของแอปเปิลไม่เป็นการยกเว้น จำกัด หรือระงับไว้ซึ่งสิทธิอื่นใดที่ท่านอาจมี รวมถึงสิทธิที่อาจเกิดขึ้นจากการไม่เป็นไปตามสัญญาซื้อขาย เพื่อเข้าใจสิทธิของท่านอย่างเต็มที่ ท่านควรศึกษากฎหมายของประเทศ เขตปกครองหรือรัฐที่ท่านอยู่<br>
<br>
<span class="s1"><b>ข้อจำกัดการรับประกันตามกฎหมายคุ้มครองผู้บริโภค<br>
<br>
</b></span>เท่าที่กฎหมายจะอนุญาต การรับประกันนี้ และทางแก้ไขเยียวยาที่กำหนดข้างต้นเป็นการรับประกันและทางแก้ไขเยียวยาทั้งสิ้น และแทนที่การรับประกัน ทางแก้ไขเยียวยา และเงื่อนไขอื่นๆ ทั้งหมด ไม่ว่าจะทำด้วยวาจา เป็นลายลักษณ์อักษร ตามกฎหมาย โดยชัดแจ้ง หรือปริยาย เท่าที่กฎหมายจะอนุญาต แอปเปิลปฏิเสธเป็นการเฉพาะในเรื่องการรับประกันตามกฎหมาย หรือโดยปริยายใดๆทั้งหมด ซึ่งรวมถึงโดยไม่จำกัดเฉพาะการรับประกันในเรื่องความสามารถที่จะนำออกวางตลาดและความเหมาะสมในการใช้เพื่อวัตถุประสงค์เฉพาะ และการรับประกันในเรื่องความบกพร่องที่ซ่อนอยู่หรือไม่เห็นประจักษ์ หากแอปเปิลไม่สามารถปฏิเสธการรับประกันในส่วนดังกล่าวได้ ก็ให้การรับประกันทั้งหมดนั้นมีเวลาจำกัดเท่ากับระยะเวลาและทางแก้ไขเยียวยาของการรับประกันโดยชัดแจ้ง และจำกัดเฉพาะบริการซ่อมแซม หรือการเปลี่ยนที่แอปเปิลกำหนดไว้ข้างท้าย ตามที่แอปเปิลมีสิทธิเลือกก็ได้ บางรัฐ (ประเทศและเขตปกครองต่างๆ) ไม่อนุญาตให้มีข้อจำกัดในเรื่องระยะเวลาที่การรับประกันโดยปริยาย(หรือมีเงื่อนไข)ให้มีผลบังคับ ดังนั้น ข้อจำกัดที่ระบุไว้ข้างต้นจึงอาจไม่ใช้กับท่าน<br>
<br>
<span class="s1"><b>สิ่งที่ได้รับความคุ้มครองจากการรับประกันนี้<br>
<br>
</b></span>แอปเปิลรับประกันผลิตภัณฑ์ตัวเครื่องของไอโฟน ไอแพด หรือไอพอดและอุปกรณ์เสริมที่มีตราของแอปเปิลที่บรรจุในหีบห่อที่ซื้อครั้งแรก (ผลิตภัณฑ์แอปเปิล) ในกรณีมีข้อบกพร่องด้านวัสดุและฝีมือการผลิตในการใช้ตามปกติตามแนวทางการใช้ที่จัดพิมพ์โดยแอปเปิล เป็นเวลา 1 (หนึ่ง) ปี นับจากวันซื้อปลีกโดยผู้ซื้อที่เป็นผู้ใช้รายแรก (“ระยะเวลารับประกัน”) แนวทางการใช้ที่จัดพิมพ์โดยแอปเปิล รวมถึงโดยไม่จำกัดเฉพาะ ข้อมูลที่ได้จากข้อมูลจำเพาะด้านเทคนิค คู่มือสำหรับผู้ใช้ และการติดต่อขอรับบริการ<br>
<br>
โปรดทราบ: คำเรียกร้องใดๆที่ได้กระทำภายใต้การรับประกันแบบจำกัดระยะเวลาหนึ่งปีของแอปเปิลให้บังคับตามข้อกำหนดในเอกสารการรับประกันนี้<br>
<br>
<span class="s1"><b>สิ่งที่ไม่ได้รับความคุ้มครองจากการรับประกันนี้<br>
<br>
</b></span>การรับประกันนี้ไม่ใช้กับผลิตภัณฑ์ตัวเครื่อง หรือซอฟต์แวร์ใดๆ ที่มิใช่ของแอปเปิล ถึงแม้จะบรรจุในหีบห่อหรือขายพร้อมกับตัวเครื่องของแอปเปิลก็ตาม ผู้ผลิต ผู้จำหน่าย หรือ ผู้พิมพ์ นอกจากแอปเปิล อาจให้การรับประกันของตนเองแก่ท่านก็ได้ โปรดติดต่อบุคคลดังกล่าวข้างต้นสำหรับข้อมูลเพิ่มเติม ซอฟต์แวร์ที่จำหน่ายโดยแอปเปิลโดยมีหรือไม่มีตราของแอปเปิล (ซึ่งรวมถึงโดยไม่จำกัดเฉพาะซอฟต์แวร์ระบบ) ไม่อยู่ภายใต้การรับประกันอย่างจำกัดนี้ โปรดดูรายละเอียดของสิทธิของท่านในการใช้ซอฟต์แวร์ที่สัญญาให้ใช้สิทธิ ซึ่งให้มาพร้อมกับซอฟต์แวร์ แอปเปิลไม่รับประกันว่าการทำงานของผลิตภัณฑ์แอปเปิลจะปราศจากการหยุดชะงัก หรือปราศจากความผิดพลาด แอปเปิลไม่รับผิดชอบในความเสียหายที่เกิดขึ้นจากการไม่ปฏิบัติตามคำแนะนำเกี่ยวกับการใช้ผลิตภัณฑ์แอปเปิล <br>
<br>
<br>
<br>
<b>การรับประกันนี้ไม่ใช้กับ (ก) ชิ้นส่วนที่ใช้สิ้นเปลือง เช่น แบตเตอรี่ หรือสารเคลือบป้องกันผิวซึ่งถูกกำหนดให้ลดน้อยลงไปตามระยะเวลา เว้นแต่ความล้มเหลวได้เกิดขึ้นจากความบกพร่องในด้านวัสดุหรือฝีมือการผลิต (ข) ความเสียหายต่อความสวยงาม ซึ่งรวมถึงโดยไม่จำกัดเฉพาะรอยขีดข่วน รอยบุ๋ม<span class="Apple-converted-space">  </span>และพลาสติกแตกตามช่องต่างๆ (ค) ความเสียหายที่เกิดขึ้นจากการใช้ร่วมกับผลิตภัณฑ์อื่น (ง) ความเสียหายที่เกิดจากอุบัติเหตุ การใช้งานผิดวัตถุประสงค์ การใช้งานผิดวิธี การสัมผัสกับของเหลว ไฟไหม้ แผ่นดินไหว หรือสาเหตุภายนอกอื่นๆ (จ) ความเสียหายที่เกิดจากการใช้ผลิตภัณฑ์แอปเปิลนอกเหนือแนวทางการใช้ที่จัดพิมพ์โดยแอปเปิล (ฉ) ความเสียหายที่เกิดขึ้นจากการบริการ (ซึ่งรวมถึงการยกระดับ และการขยาย) ที่ทำโดยบุคคลซึ่งมิใช่ผู้แทนของแอปเปิล หรือมิใช่ผู้ให้บริการที่ได้รับอนุญาตของแอปเปิล (“AASP”) (ช) ผลิตภัณฑ์แอปเปิลที่ถูกดัดแปลงเพื่อเปลี่ยนแปลงการทำงานหรือความสามารถโดยมิได้รับอนุญาตเป็นลายลักษณ์อักษรจากแอปเปิล (ซ) การชำรุดบกพร่องที่เกิดจากการใช้งานตามปกติ หรือโดยประการอื่นอันเนื่องจากการมีอายุตามปกติของผลิตภัณฑ์แอปเปิล หรือ (ฌ) ถ้าหมายเลขประจำเครื่องของผลิตภัณฑ์แอปเปิลได้ถูกแกะออกหรือขีดฆ่า<br>
<br>
</b><span class="s1"><b>ข้อจำกัดประการสำคัญสำหรับการให้บริการไอโฟนและไอแพด<br>
<br>
</b></span>แอปเปิลมีสิทธิจำกัดการให้บริการตามที่รับประกันสำหรับไอโฟนและไอแพดเฉพาะในประเทศที่ แอปเปิล หรือผู้ให้บริการที่ได้รับอนุญาตของแอปเปิล ขายอุปกรณ์ที่มีการซื้อมาแต่แรกเท่านั้น<br>
<br>
<span class="s1"><b>ความรับผิดชอบของท่าน<br>
<br>
</b></span>ท่านควรต้องเก็บรักษาสำเนาสำรองข้อมูลที่จัดเก็บไว้ในสื่อบันทึกข้อมูลของผลิตภัณฑ์แอปเปิลเป็นระยะๆ เพื่อปกป้องเนื้อหาต่างๆ นั้นไว้ และเพื่อป้องกันกรณีความล้มเหลวในการทำงานซึ่งอาจเกิดขึ้นได้<br>
<br>
ก่อนที่ท่านจะได้รับบริการตามที่รับประกัน แอปเปิลหรือตัวแทนของแอปเปิล อาจร้องขอให้ท่านแสดงหลักฐานพิสูจน์รายละเอียดของการซื้อ ตอบคำถามที่ออกแบบมาเพื่อช่วยวินิจฉัยอาการที่อาจเป็นไปได้ และให้ท่านปฏิบัติตามขั้นตอนในการรับบริการตามที่รับประกันก็ได้ ก่อนที่ท่านจะส่งมอบผลิตภัณฑ์แอปเปิลเพื่อรับบริการตามที่รับประกัน ท่านควรต้องเก็บรักษาสำเนาสำรองเนื้อหาที่จัดเก็บไว้ในสื่อบันทึกข้อมูลของ ลบข้อมูลส่วนบุคคลทั้งหมดที่ท่านต้องการปกป้อง และปลดการทำงานของรหัสผ่านต่างๆ เพื่อความปลอดภัยใดๆ<br>
<br>
ในระหว่างการให้บริการตามที่รับประกัน เนื้อหาที่อยู่ในสื่อบันทึกข้อมูลของท่านจะถูกลบออก และจะถูกจัดรูปแบบใหม่ในกระบวนการให้บริการตามที่รับประกัน แอปเปิลและตัวแทนของแอปเปิล จะไม่รับผิดชอบต่อการสูญหายของโปรแกรมซอฟต์แวร์ ข้อมูล หรือข้อมูลอื่นใดที่จัดเก็บไว้ในสื่อบันทึกข้อมูล หรือส่วนหนึ่งส่วนใดของผลิตภัณฑ์แอปเปิลที่นำเข้ารับบริการ<br>
<br>
หลังเข้ารับบริการตามที่รับประกันผลิตภัณฑ์แอปเปิลของท่านหรืออุปกรณ์ที่เปลี่ยนให้จะถูกส่งคืนให้ท่านโดยมีการกำหนดค่าต่างๆ ตามที่ผลิตภัณฑ์แอปเปิลของท่านเป็นอยู่เมื่อซื้อครั้งแรก โดยมีการปรับให้ทันสมัยตามแต่กรณี แอปเปิลอาจติดตั้งซอฟต์แวร์ระบบที่ได้ปรับให้ทันสมัยในฐานะที่เป็นการให้บริการตามที่รับประกัน ซึ่งจะป้องกันผลิตภัณฑ์แอปเปิลมิให้ย้อนกลับไปอยู่ในรุ่นก่อนหน้าของซอฟต์แวร์ระบบ ระบบงานของบุคคลอื่นที่ติดตั้งบนผลิตภัณฑ์แอปเปิลอาจไม่สามารถเข้ากับหรือทำงานกับผลิตภัณฑ์แอปเปิลได้อันเป็นผลจากการปรับให้ซอฟต์แวร์ทันสมัยก็ได้ ท่านจะต้องรับผิดชอบการติดตั้งโปรแกรมซอฟต์แวร์ ข้อมูล และข้อมูลผู้ใช้อื่นๆ ทั้งหมดใหม่ การกู้คืนและการติดตั้งโปรแกรมซอฟต์แวร์ ข้อมูล และข้อมูลผู้ใช้ใหม่ไม่อยู่ภายใต้การรับประกันอย่างจำกัดนี้<br>
<br>
<b>ข้อสำคัญ: อย่าเปิดผลิตภัณฑ์แอปเปิล การเปิดผลิตภัณฑ์แอปเปิลอาจก่อให้เกิดความเสียหายซึ่งไม่ได้รับความคุ้มครองจากการรับประกันนี้ เฉพาะแอปเปิลหรือผู้ให้บริการที่ได้รับอนุญาตของแอปเปิล (AASP) เท่านั้นที่ควรให้บริการเกี่ยวกับผลิตภัณฑ์แอปเปิล<br>
<br>
</b><span class="s1"><b>สิ่งที่แอปเปิลจะทำในกรณีการผิดการรับประกัน<br>
<br>
</b></span>ภายในระยะเวลารับประกัน ถ้าท่านส่งคำเรียกร้องที่สมบูรณ์แก่แอปเปิลหรือผู้ให้บริการที่ได้รับอนุญาตของแอปเปิล (AASP) แอปเปิลมีสิทธิเลือกที่จะทำอย่างใดอย่างหนึ่ง คือ (1) ซ่อมแซมผลิตภัณฑ์แอปเปิลโดยใช้ชิ้นส่วนที่เป็นของใหม่ หรือชิ้นส่วนที่ใช้แล้วซึ่งเทียบเท่าของใหม่ทางด้านความสามารถทำงานและความเชื่อถือได้ (2) เปลี่ยนผลิตภัณฑ์แอปเปิลกับอุปกรณ์ที่อย่างน้อยสามารถทำงานได้เทียบเท่ากับผลิตภัณฑ์แอปเปิลชิ้นเดิม และเป็นของที่ประกอบขึ้นจากชิ้นส่วนที่เป็นของใหม่ และ/หรือชิ้นส่วนที่ใช้แล้วซึ่งเทียบเท่าของใหม่ทางด้านความสามารถทำงานและความเชื่อถือได้ หรือ (3) คืนเงินราคาซื้อของผลิตภัณฑ์แอปเปิล<br>
<br>
แอปเปิลอาจร้องขอให้ท่านเปลี่ยนชิ้นส่วนหรือผลิตภัณฑ์แอปเปิลบางชิ้นที่ผู้ใช้สามารถติดตั้งด้วยตนเอง<span class="s2"> </span>ชิ้นส่วนหรือผลิตภัณฑ์แอปเปิลที่เปลี่ยนแทนที่ ซึ่งรวมทั้งชิ้นส่วนที่ผู้ใช้สามารถติดตั้งด้วยตนเองได้ที่ได้ติดตั้งตามคำแนะนำที่ให้โดยแอปเปิล ให้มีการรับประกันตามส่วนของข้อกำหนดการรับประกัน หรือ เก้าสิบ (90) วันนับแต่วันที่เปลี่ยนแทนที่หรือซ่อมแซม แล้วแต่ว่าช่วงเวลาใดจะให้ความคุ้มครองแก่ท่านยาวนานกว่า<span class="Apple-converted-space">  </span>เมื่อผลิตภัณฑ์แอปเปิลหรือชิ้นส่วนได้รับการเปลี่ยนแทนที่หรือมีการคืนเงิน การเปลี่ยนแทนที่ให้ตกเป็นทรัพย์สินของท่าน และชิ้นส่วนที่ถูกแทนที่หรือมีการคืนเงินให้ตกเป็นทรัพย์สินของแอปเปิล<span class="s2"><br>
<br>
</span><span class="s1"><b>การรับบริการตามที่รับประกัน<br>
<br>
</b></span>โปรดเข้าไปและอ่านดูแหล่งช่วยเหลือออนไลน์ข้างล่างนี้ก่อนการขอรับบริการตามที่รับประกัน ถ้าผลิตภัณฑ์แอปเปิลยังคงไม่ทำงานอย่างถูกต้องหลังจากที่ได้ใช้แหล่งช่วยเหลือเหล่านี้แล้ว โปรดติดต่อผู้แทนของแอปเปิล หรือร้านค้าปลีกที่เป็นของแอปเปิล (“ร้านค้าปลีกแอปเปิล”) หรือผู้ให้บริการที่ได้รับอนุญาตของแอปเปิล (AASP) (ถ้ามี) ซึ่งจะหาได้โดยใช้ข้อมูลข้างล่างนี้<span class="Apple-converted-space">  </span>ผู้แทนของแอปเปิล หรือผู้ให้บริการที่ได้รับอนุญาตของแอปเปิล (AASP) จะช่วยตัดสินใจว่าผลิตภัณฑ์แอปเปิลของท่านจำเป็นต้องเข้ารับการบริการหรือไม่ และหากจำเป็นก็จะแจ้งให้ท่านทราบว่าแอปเปิลจะให้บริการอย่างไร<span class="Apple-converted-space">  </span>เมื่อติดต่อกับแอปเปิลทางโทรศัพท์ อาจมีค่าธรรมเนียมอื่นๆด้วย ขึ้นอยู่กับที่ตั้งของท่าน<span class="s2"><br>
<br>
</span>แหล่งข้อมูลออนไลน์ พร้อมรายละเอียดเกี่ยวกับการรับบริการตามที่รับประกัน ได้บรรยายไว้ข้างล่างนี้<span class="s2"><br>
<br>
</span><span class="s1"><b>ทางเลือกในการให้บริการตามที่รับประกัน<br>
<br>
</b></span>แอปเปิลจะให้การบริการตามที่รับประกัน อย่างใดอย่างหนึ่งคือ <br>
<br>
(1) บริการ ณ สถานที่ตั้ง ท่านสามารถคืนผลิตภัณฑ์แอปเปิล ณ ที่ตั้งของร้านค้าปลีกของแอปเปิล หรือผู้ให้บริการที่ได้รับอนุญาตของแอปเปิล (AASP) ซึ่งจะเป็นที่ให้การบริการตามที่รับประกัน ณ ที่ตั้งนั้น หรือร้านค้าปลีกของแอปเปิล หรือผู้ให้บริการที่ได้รับอนุญาตของแอปเปิล อาจส่งผลิตภัณฑ์แอปเปิลของท่านไปยังที่ตั้งของสถานที่ให้บริการซ่อมของแอปเปิล (“ARS”) เพื่อการบริการ เมื่อท่านได้รับแจ้งว่าการให้บริการตามที่รับประกันเสร็จเรียบร้อยแล้ว ท่านสามารถรับคืนผลิตภัณฑ์แอปเปิล ณ ที่ตั้งของร้านค้าปลีกของแอปเปิล หรือผู้ให้บริการที่ได้รับอนุญาตของแอปเปิลได้ทันที หรือไม่ผลิตภัณฑ์แอปเปิลของท่านจะได้รับการจัดส่งจากที่ตั้งของสถานที่ที่ให้บริการซ่อมของแอปเปิล ไปยังสถานที่ของท่านโดยตรง<br>
<br>
(2) บริการทางไปรษณีย์ ถ้าแอปเปิลตัดสินใจว่าผลิตภัณฑ์แอปเปิลของท่านสามารถส่งเข้ามารับบริการโดยทางไปรษณีย์ได้ แอปเปิลจะส่งใบกำกับของที่ชำระค่าธรรมเนียมแล้วไปให้ท่าน (และถ้าท่านไม่มีหีบห่ออันเดิม แอปเปิลอาจส่งหีบห่อไปให้ท่านด้วย) เพื่อให้ท่านสามารถส่งผลิตภัณฑ์แอปเปิลนั้นไปยังที่ให้ที่ตั้งสถานที่ให้บริการซ่อมของแอปเปิล หรือที่ตั้งของผู้ให้บริการที่ได้รับอนุญาตของแอปเปิล ตามคำแนะนำของแอปเปิล เมื่อบริการตามที่รับประกันเสร็จเรียบร้อยแล้ว สถานที่ให้บริการซ่อมของแอปเปิลหรือที่ตั้งของผู้ให้บริการที่ได้รับอนุญาตของแอปเปิล จะส่งคืนผลิตภัณฑ์แอปเปิลให้ท่าน โดยแอปเปิลจะเป็นผู้ชำระค่าขนส่งไปยังสถานที่ตั้งของท่านและจากสถานที่ตั้งของท่าน หากปฏิบัติตามคำแนะนำทั้งหมด <br>
<br>
(3) บริการทำด้วยตนเอง<span class="Apple-converted-space">  </span>บริการเปลี่ยนชิ้นส่วนด้วยตัวเองทำให้ท่านสามารถให้บริการแก่ ผลิตภัณฑ์แอปเปิลของท่านเองได้ หากบริการเปลี่ยนชิ้นส่วนด้วยตัวเองสามารถทำได้ในสภาพการณ์ต่างๆ ก็จะใช้ขั้นตอนต่อไป<br>
<br>
(ก) เมื่อให้บริการแบบบริการทำด้วยตนเองในกรณีที่แอปเปิลกำหนดให้คืนผลิตภัณฑ์แอปเปิลหรือชิ้นส่วนที่มีการเปลี่ยนให้<span class="Apple-converted-space">  </span>แอปเปิลอาจกำหนดให้ท่านอนุญาตให้หักบัญชีตามบัตรเครดิตเพื่อเป็นหลักประกันสำหรับราคาขายปลีกของผลิตภัณฑ์แอปเปิลหรือชิ้นส่วนที่นำไปเปลี่ยน และค่าขนส่งที่ต้องจ่าย ถ้าท่านไม่สามารถอนุญาตให้หักบัญชีตามบัตรเครดิตได้ ท่านก็อาจไม่สามารถใช้บริการแบบทำด้วยตัวเองได้ และแอปเปิลจะเสนอการดำเนินการทางเลือกอื่นในการให้บริการแก่ท่าน แอปเปิลจะส่งผลิตภัณฑ์แอปเปิลและชิ้นส่วนสำหรับเปลี่ยนไปให้ท่านพร้อมคู่มือการติดตั้ง (ถ้ามี) และข้อกำหนดใดๆ ในการส่งคืนผลิตภัณฑ์แอปเปิลและชิ้นส่วนที่มีการเปลี่ยนให้ ถ้าท่านปฏิบัติตามคำแนะนำ แอปเปิลจะยกเลิกการอนุญาตให้หักบัญชีตามบัตรเครดิต ดังนั้น ท่านก็จะไม่ต้องจ่ายเงินสำหรับค่าผลิตภัณฑ์แอปเปิลหรือชิ้นส่วนและค่าขนส่งผลิตภัณฑ์และชิ้นส่วนไปยังสถานที่ตั้งของท่านและจากสถานที่ตั้งของท่าน ถ้าท่านไม่ส่งคืนผลิตภัณฑ์แอปเปิลหรือชิ้นส่วนที่ถูกแทนที่ตามที่แนะนำ<span class="Apple-converted-space">  </span>หรือส่งคืนผลิตภัณฑ์แอปเปิลหรือชิ้นส่วนที่ถูกแทนที่ ซึ่งไม่มีสิทธิที่จะได้รับบริการตามที่รับประกัน แอปเปิลจะหักบัญชีตามบัตรเครดิตเป็นจำนวนตามที่อนุญาตไว้<br>
<br>
(ข) เมื่อให้บริการแบบบริการทำด้วยตนเองในกรณีที่แอปเปิลไม่ได้กำหนดให้คืนผลิตภัณฑ์แอปเปิลหรือชิ้นส่วนที่มีการเปลี่ยนให้<span class="Apple-converted-space">  </span>แอปเปิลจะจัดส่งผลิตภัณฑ์แอปเปิลหรือชิ้นส่วนเพื่อให้ท่านนำไปเปลี่ยนด้วยตนเองโดยไม่คิดค่าใช้จ่าย พร้อมคู่มือการติดตั้ง (ถ้ามี) รวมถึงข้อกำหนดใดๆ ในการกำจัดผลิตภัณฑ์แอปเปิลหรือชิ้นส่วนที่มีการเปลี่ยนให้<br>
<br>
(ค) แอปเปิลไม่รับผิดชอบค่าแรงใดๆ ที่ท่านต้องรับภาระเกี่ยวกับบริการเปลี่ยนชิ้นส่วนด้วยตัวเอง หากท่านต้องการความช่วยเหลือประการใด กรุณาติดต่อแอปเปิลที่หมายเลขโทรศัพท์ตามที่ระบุไว้ข้างล่าง<br>
<br>
แอปเปิลขอสงวนสิทธิในการเปลี่ยนแปลงวิธีการในการให้บริการตามที่รับประกันแก่ท่าน และสิทธิในการนำผลิตภัณฑ์แอปเปิลของท่านเข้าบริการตามวิธีการให้บริการที่กำหนดไว้เฉพาะ<span class="Apple-converted-space">  </span>บริการตามที่รับประกันจะจำกัดเพียงทางเลือกในการให้บริการต่างๆ ตามที่มีในประเทศซึ่งมีการขอรับบริการเท่านั้น ทั้งนี้ ทางเลือกในการให้บริการ ชิ้นส่วนที่มีพร้อมจ่ายให้ และระยะเวลาในการตอบสนองอาจแตกต่างกันไปตามแต่ประเทศที่ได้ขอรับบริการ ถ้าท่านขอรับบริการในประเทศที่ไม่ใช่ประเทศที่ซื้อมาแต่แรก ท่านจะต้องปฏิบัติตามกฎหมายและระเบียบเกี่ยวกับการนำเข้าและการส่งออกทุกประการ และรับผิดชอบในค่าภาษีศุลกากร ภาษีมูลค่าเพิ่ม และภาษีกับค่าธรรมเนียมที่เกี่ยวข้องอื่นๆทั้งหมด ในกรณีที่การให้บริการระหว่างประเทศสามารถทำได้ แอปเปิลอาจซ่อมแซมหรือเปลี่ยนผลิตภัณฑ์แอปเปิลหรือชิ้นส่วนด้วยผลิตภัณฑ์แอปเปิลและชิ้นส่วนที่เทียบเคียงกันได้ ซึ่งเป็นไปตามมาตรฐานของท้องถิ่นก็ได้ <span class="s1"><b><br>
<br>
ข้อจำกัดความรับผิด<br>
<br>
</b></span>เว้นแต่จะได้กำหนดไว้ในการรับประกันนี้ และเท่าที่กฎหมายจะอนุญาตไว้สูงสุด แอปเปิลไม่รับผิดชอบในเรื่องความเสียหายโดยตรง ความเสียหายพิเศษ ความเสียหายเกี่ยวเนื่อง หรือความเสียหายที่ไม่เกิดโดยตรงแต่เกิดต่อเนื่องจากผลของการกระทำ ที่เกิดจาการผิดการรับประกันหรือเงื่อนไข หรือตามทฤษฎีกฎหมายอื่นใด ซึ่งรวมถึงโดยไม่จำกัดเฉพาะการสูญเสียการใช้ การสูญเสียรายได้ การสูญเสียกำไรจริงหรือที่คาดหมาย (รวมทั้งการสูญเสียกำไรตามสัญญา) การสูญเสียการใช้เงิน การสูญเสียการออมที่คาดหมาย การสูญเสียธุรกิจ การสูญเสียโอกาส การสูญเสียค่าความนิยม การสูญเสียชื่อเสียง การสูญเสีย ความเสียหายต่อ การตกอยู่ในอันตรายหรือความผิดเพี้ยนของข้อมูล หรือการสูญเสียหรือความเสียหายเกี่ยวเนื่อง หรือความเสียหายที่ไม่เกิดโดยตรงแต่เกิดต่อเนื่องจากผลของการกระทำใดๆ ไม่ว่าเกิดขึ้นอย่างไร รวมถึงการเปลี่ยนอุปกรณ์และทรัพย์สิน ต้นทุนใดๆในการกู้คืน ตั้งโปรแกรม หรือทำซ้ำใดๆ ซึ่งโปรแกรมหรือข้อมูลใดๆ ที่เก็บไว้ในหรือใช้กับผลิตภัณฑ์แอปเปิลหรือความล้มเหลวใดๆในการรักษาความลับของข้อมูลที่เก็บไว้ในผลิตภัณฑ์แอปเปิล <br>
<br>
ข้อจำกัดข้างต้นไม่ใช้กับคำเรียกร้องในกรณีมรณกรรม หรือการบาดเจ็บเสียหายส่วนบุคคล หรือความรับผิดตามกฎหมายใดๆในเรื่องการกระทำ และ/หรือการละเว้นการกระทำโดยจงใจ และประมาทเลินเล่ออย่างร้ายแรง แอปเปิลปฏิเสธการแสดงข้อความจริงใดๆว่าตนสามารถที่จะซ่อมแซมผลิตภัณฑ์แอปเปิลใดๆตามการรับประกันนี้ หรือทำการเปลี่ยนผลิตภัณฑ์แอปเปิลได้ โดยไม่มีความเสี่ยง หรือไม่มีการสูญเสียโปรแกรมหรือข้อมูลที่เก็บไว้ในผลิตภัณฑ์แอปเปิล <br>
<br>
บางรัฐ (ประเทศและและเขตปกครอง) ไม่อนุญาตให้ยกเว้น หรือจำกัดค่าเสียหายเกี่ยวเนื่อง หรือความเสียหายที่ไม่เกิดโดยตรงแต่เกิดต่อเนื่องจากผลของการกระทำ ดังนั้น การจำกัด หรือการยกเว้นข้างต้นอาจจะไม่ใช้บังคับกับท่าน<br>
<br>
<span class="s1"><b>ความเป็นส่วนตัว <br>
<br>
</b></span>แอปเปิลจะเก็บรักษาและใช้สารสนเทศเกี่ยวกับลูกค้าตามนโยบายเกี่ยวกับข้อมูลส่วนบุคคลของลูกค้าของแอปเปิล ซึ่งสามารถเข้าไปดูได้ที่ www.apple.com/legal/warranty/privacy<span class="s3">.<br>
<br>
</span><span class="s1"><b>บททั่วไป <br>
<br>
</b></span>ไม่มีผู้ขายช่วง ตัวแทน หรือลูกจ้างของแอปเปิลรายใด ได้รับอนุญาตให้ทำการเปลี่ยนแปลง ขยาย หรือเพิ่มเติมการรับประกันนี้ ถ้าข้อกำหนดใดถูกถือว่าไม่ชอบด้วยกฎหมายหรือบังคับไม่ได้ ความชอบด้วยกฎหมายหรือการบังคับได้ของข้อกำหนดส่วนที่เหลือจะไม่ถูกกระทบหรือเสียไป<span class="Apple-converted-space">  </span>การรับประกันอย่างจำกัดนี้ให้บังคับและตีความตามกฎหมายของประเทศที่การซื้อขายผลิตภัณฑ์แอปเปิลได้เกิดขึ้น แอปเปิล ได้ระบุไว้ในตอนท้ายของเอกสาร ตามประเทศหรือภูมิภาคที่การซื้อขายผลิตภัณฑ์แอปเปิลได้เกิดขึ้น แอปเปิลหรือผู้สืบสิทธิ์ของแอปเปิลเป็นผู้รับประกันตามการรับประกันนี้<span class="s1"><b><br>
<br>
แหล่งข้อมูลออนไลน์<br>
<br>
</b></span>การกล่าวถึงแหล่งข้อมูลของแอปเปิลดังเพิ่มเติมในเรื่องต่อไปนี้ สามารถหาได้ทางออนไลน์ดังนี้<br>
<br>
ข้อมูลการสนับสนุนระหว่างประเทศ<br>
<br>
http://www.apple.com/support/country<br>
ตัวแทนจำหน่ายที่ได้รับอนุญาต<br>
http://support.apple.com/kb/HT1434 <br>
<br>
ผู้ให้บริการที่ได้รับอนุญาตของแอปเปิล<br>
http://support.apple.com/kb/HT1937<br>
http://support.apple.com/kb/HT1434<br>
<br>
ร้านค้าปลีกของแอปเปิล<br>
http://www.apple.com/retail/storelist/<br>
<br>
การสนับสนุนและการบริการของแอปเปิล<br>
http://www.apple.com/support/contact/phone_contacts.html<br>
<br>
การสนับสนุนที่ให้บริการฟรีของแอปเปิล<br>
http://www.apple.com/support/country/indexhtml?dest=complimentary<br>
<br>
<span class="s1"><b>ผู้มีหน้าที่ปฏิบัติตามการรับประกันในภูมิภาคหรือประเทศที่ซื้อ</b></span><br>
<br>
ประเทศไทย<br>
Apple South Asia (Thailand) Limited<br>
25th Floor, Suite B2, Siam Tower,989 Rama 1 Road, Pataumwan, Bangkok, 10330<br>
<br>
© 2013 แอปเปิล อิงค์ สงวนสิทธิ์ทุกประการ แอปเปิลและเครื่องหมายแอปเปิล เป็นเครื่องหมายการค้าของแอปเปิล อิงค์ ที่จดทะเบียนในสหรัฐ และประเทศอื่นๆ<br>
<br>
<span class="s4">090613 iOS Warranty Rest of APAC Thai v1.1</span></p>
</body>
</html>
