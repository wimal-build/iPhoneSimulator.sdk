<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Author" content="Hannes Snellman">
  <meta name="LastAuthor" content="Joseph Wilkiemeyer">
  <meta name="CreationTime" content="2012-07-06T17:34:00Z">
  <meta name="ModificationTime" content="2012-07-24T17:31:00Z">
  <meta name="Generator" content="Cocoa HTML Writer">
  <meta name="CocoaVersion" content="1138.47">
  <style type="text/css">
    p.p1 {margin: 0.0px 0.0px 0.0px 0.0px; font: 11.0px 'Myriad Set'}
    p.p2 {margin: 0.0px 0.0px 6.0px 0.0px; font: 11.0px 'Myriad Set'; min-height: 12.0px}
    p.p3 {margin: 0.0px 0.0px 6.0px 0.0px; font: 11.0px 'Myriad Set'}
    p.p4 {margin: 0.0px 0.0px 0.0px 36.0px; font: 11.0px 'Myriad Set'}
    span.s1 {text-decoration: underline}
  </style>
</head>
<body>
<p class="p1"><b>Suomi</b></p>
<p class="p1"><b>Applen rajoitettu yhden (1) vuoden takuu - iOS</b></p>
<p class="p1"><b>Ainoastaan Apple-merkkisille tuotteille</b></p>
<p class="p1"><span class="s1">MITEN KULUTTAJANSUOJALAKI LIITTYY TÄHÄN TAKUUSEEN</span></p>
<p class="p1">TÄMÄ TAKUU ANTAA KULUTTAJALLE MÄÄRÄTTYJÄ OIKEUKSIA, JOIDEN LISÄKSI KULUTTAJALLA VOI OLLA MYÖS MUITA MAAKOHTAISIA (TAI OSAVALTIO-<span class="Apple-converted-space">  </span>TAI PROVINSSIKOHTAISIA) OIKEUKSIA. APPLE EI POISSULJE, RAJOITA TAI EVÄÄ, MUUTOIN KUIN LAIN SALLIMALLA TAVALLA, KULUTTAJAN MUITA MAHDOLLISIA OIKEUKSIA, MUKAAN LUKIEN NE OIKEUDET, JOTKA PERUSTUVAT SIIHEN, ETTÄ MYYNTISOPIMUSTA EI OLE NOUDATETTU. SAADAKSEEN TÄYDEN KÄSITYKSEN OIKEUKSISTAAN, KULUTTAJAA KEHOTETAAN TUTUSTUMAAN OMAN MAANSA, PROVINSSINSA TAI OSAVALTIONSA LAINSÄÄDÄNTÖÖN.<span class="Apple-converted-space"> </span></p>
<p class="p1"><span class="s1">KULUTTAJANSUOJALAIN ALAISET TAKUURAJOITUKSET<span class="Apple-converted-space"> </span></span></p>
<p class="p1">SIKÄLI KUIN LAKI SEN SALLII, TÄMÄ TAKUU JA EDELLÄ ESITETYT KORVAUKSET OVAT AINOAT, JOTKA MYÖNNETÄÄN, JA NE SYRJÄYTTÄVÄT KAIKKI MUUT SUULLISET, KIRJALLISET, JA LAKIIN PERUSTUVAT, NIMENOMAISET TAI OLETETUT TAKUUT, KORVAUKSET TAI EHDOT. SIINÄ MÄÄRIN KUIN LAKI SEN SALLII, APPLE VAPAUTTAA ITSENSÄ VASTUUSTA KOSKIEN KAIKKIA LAKIIN PERUSTUVIA JA OLETETTUJA TAKUITA, MUKAAN LUKIEN RAJOITUKSETTA TAKUUT TUOTTEEN MYYTÄVYYDESTÄ JA SOPIVUUDESTA TIETTYYN TARKOITUKSEEN SEKÄ TAKUUT SIITÄ, ETTEI TUOTTEESSA ESIINNY PIILEVIÄ VIKOJA. SILTÄ OSIN KUIN APPLE EI VOI VAPAUTTAA ITSEÄÄN VASTUUSTA KOSKIEN KYSEISIÄ TAKUITA, RAJATAAN TAKUUT KESTOLTAAN JA KORVAUKSILTAAN TAKUUN KESTON MITTAISIKSI JA APPLEN HARKINNAN MUKAAN ALLA KUVATTUIHIN KORJAUS- TAI KORVAUSPALVELUIHIN. JOTKIN MAAT (VALTIOT JA PROVINSSIT) EIVÄT SALLI RAJOITUKSIA OLETETTUJEN TAKUIDEN (TAI EHTOJEN) KESTOON, JOTEN YLLÄ ESITETYT RAJOITUKSET EIVÄT KOSKE KAIKKIA ASIAKKAITA.</p>
<p class="p1"><span class="s1">MITÄ TÄMÄ TAKUU KATTAA?</span></p>
<p class="p1">Apple myöntää tälle Apple-tuotemerkillä varustetulle iPhone, iPad tai iPod laitteistotuotteelle sekä sen alkuperäisessä pakkauksessa olleille lisävarusteille (”Apple-tuote”) materiaali- ja valmistusvirheiden osalta takuun, joka on tavanomaisessa käytössä voimassa YHDEN (1) VUODEN ajan siitä päivästä, jolloin ensimmäinen loppukäyttäjä on ostanut tuotteen (”Takuuaika”). Applen julkaisemat ohjeet sisältävät muun muassa teknisissä määrityksissä, käyttöohjeissa ja palvelutiedonannoissa olevat tiedot.</p>
<p class="p1">Huomioi: Kaikkiin vaatimuksiin, joita tehdään tämän Applen rajoitetun yhden vuoden takuun puitteissa, sovelletaan tämän takuuasiakirjan ehtoja.</p>
<p class="p1"><span class="s1">MITÄ TÄMÄ TAKUU EI KATA?</span></p>
<p class="p1">Takuu ei koske muiden valmistajien laitteistotuotteita tai mitään ohjelmistoja, vaikka tällaisia laitteistotuotteita tai ohjelmistoja olisikin pakattu tai myyty yhdessä Applen laitteen kanssa. Muut valmistajat, toimittajat tai julkaisijat saattavat myöntää omia takuitaan asiakkaille ja asiakasta kehotetaan ottamaan yhteyttä heihin lisätietojen saamiseksi. Tämä Takuu ei kata Applen jakelemia Apple-tuotemerkillä varustettuja tai ilman Apple-tuotemerkkiä olevia ohjelmistoja (mukaan lukien järjestelmäohjelmistot). Asiakasta kehotetaan tutustumaan tällaisen ohjelmiston mukana toimitetussa lisenssisopimuksessa oleviin tarkempiin tietoihin kuluttajan oikeuksista koskien kyseisen ohjelmiston käyttöä. Apple ei takaa, että Apple-tuotteen toiminta on keskeytyksetöntä tai virheetöntä. Apple ei vastaa vahingosta, joka aiheutuu siitä, että Apple-tuotteen käyttöohjeita ei ole noudatettu.</p>
<p class="p1"><b>Tämä takuu ei koske: (a) kuluvia osia, kuten akkuja tai suojapäällysteitä, jotka heikentyvät ajan kuluessa, ellei vika ole aiheutunut materiaaliviasta tai puutteellisesta työn laadusta; (b) kosmeettista haittaa, mukaan lukien rajoituksetta naarmut, lommot ja porttien muoviosien murtumat; (c) vahinkoa, joka on aiheutunut käytöstä muun kuin Applen valmistaman tuotteen kanssa; (d) vahinkoa, joka on aiheutunut onnettomuudesta, väärinkäytöstä, joutumisesta kosketuksiin nesteen kanssa, tulipalosta, maanjäristyksestä tai muusta ulkoisesta syystä; (e) vahinkoa, joka on aiheutunut siitä, että Apple-tuotetta on käytetty muulla kuin Applen tarkoittamalla tavalla; (f) vahinkoa, joka on aiheutunut muun kuin Applen edustajan tai valtuutetun Apple-huollon (”Valtuutettu Apple-huolto”) tekemästä huoltotoimenpiteestä (mukaan lukien päivitykset ja laajennukset); (g) Apple-tuotetta tai osaa, jota on muokattu toiminnallisuuden tai kapasiteetin muuttamiseksi ilman Applen kirjallista suostumusta; (h) vikoja, jotka ovat seurausta normaalista kulumisesta tai Apple-tuotteen normaalista vanhenemisesta, tai (i) jos Apple-tuotteen sarjanumero on poistettu tai turmeltu.</b></p>
<p class="p1"><span class="s1">TÄRKEÄ iPHONEA JA iPADIA KOSKEVA RAJOITUS</span></p>
<p class="p1">Apple voi rajata iPhonen ja iPadin takuupalvelun koskemaan vain sitä maata, jossa Apple tai sen Valtuutettu jakelija alun perin myi Apple-tuotteen.</p>
<p class="p1"><span class="s1">ASIAKKAAN VELVOLLISUUDET</span></p>
<p class="p1">ASIAKKAAN TULEE OTTAA MÄÄRÄAJOIN VARMUUSKOPIOITA APPLE-TUOTTEEN KIINTOLEVYASEMAN SISÄLTÄMISTÄ TIEDOISTA SISÄLLÖN TURVAAMISEKSI JA VAROTOIMENA MAHDOLLISTEN TOIMINTAHÄIRIÖIDEN VARALTA.<span class="Apple-converted-space"> </span></p>
<p class="p1">Ennen takuupalvelun saamista, Apple voi edellyttää, että asiakas toimittaa tositteet ostotiedoista, vastaa kysymyksiin, joiden tarkoituksena on määrittää mahdolliset ongelmakohdat, sekä noudattaa Applen takuupalvelumenettelyä. Asiakkaan vastuulla on ennen Apple-tuotteensa toimittamista takuupalveluun ottaa talteen erillinen varmuuskopio sen kiintolevyaseman sisällöstä, poistaa kaikki henkilötiedot, joita asiakas haluaa suojella, sekä poistaa mahdolliset salasanat.</p>
<p class="p1">TAKUUHUOLLON AIKANA TALLENNUSMEDIAN SISÄLTÖ POISTETAAN JA ALUSTETAAN UUDELLEEN. APPLE JA SEN EDUSTAJAT EIVÄT VASTAA MISTÄÄN TALLENNUSMEDIAN TAI MUUN HUOLLETTAVAN APPLE-TUOTTEEN OSAN SISÄLTÄMIEN OHJELMIEN, DATAN TAI MUUN TIEDON KATOAMISESTA.</p>
<p class="p1">Takuupalvelun jälkeen asiakkaan Apple-tuote palautetaan asiakkaalle määriteltynä niin kuin Apple-tuote oli silloin, kun se alun perin hankittiin, kuitenkin soveltuvat päivitykset huomioon ottaen. Apple voi asentaa osana takuuhuoltoa järjestelmäohjelmistopäivityksiä, jotka estävät Apple-tuotetta palaamasta järjestelmäohjelmiston aiempaan versioon. Järjestelmäohjelmistopäivityksen seurauksena aiemmin Apple-tuotteeseen asennetut muiden valmistajien ohjelmat eivät ehkä ole yhteensopivia Apple-tuotteen kanssa tai ne eivät toimi tämän yhteydessä. Asiakas vastaa kaikkien muiden ohjelmistojen, datan ja salasanojen uudelleen asennuksesta. Tämä takuu ei koske ohjelmistojen ja käyttäjän datan ja tietojen palauttamista ja uudelleen asennusta.</p>
<p class="p1"><b>Tärkeää: Älä avaa Apple-tuotetta. Apple-tuotteen avaaminen voi aiheuttaa vaurioita, joita tämä takuu ei kata. Vain Apple tai Valtuutettu Apple-huolto voi suorittaa tämän Apple-tuotteen huollon.</b></p>
<p class="p1"><span class="s1">MITEN APPLE TOIMII, JOS TAKUUEHTOJA RIKOTAAN?</span></p>
<p class="p1">Mikäli asiakas toimittaa Takuuaikana pätevän reklamaation Applelle tai Valtuutetulle Apple-huollolle, Apple voi harkintansa mukaan joko (i) korjata Apple-tuotteen käyttäen uusia osia tai käytettyjä, suorituskyvyltään ja luotettavuudeltaan uuden veroisia osia, (ii) vaihtaa Apple-tuotteen tuotteeseen, joka on toiminnallisesti vähintään Apple-tuotetta vastaava ja joka koostuu uusista ja/tai käytetyistä osista, jotka ovat toiminnallisesti ja luotettavuudeltaan uudenveroisia, tai (iii) palauttaa Apple-tuotteen ostohinta.</p>
<p class="p1">Apple voi vaatia asiakasta itse vaihtamaan sellaiset osat tai tuotteet, jotka ovat käyttäjän asennettavissa. Korvaavaa tuotetta tai osaa, mukaan lukien käyttäjän asennettavissa oleva osa, joka on asennettu Applen antamien ohjeiden mukaisesti, koskee takuu, joka on voimassa alkuperäisen Apple-tuotteen jäljellä olevan takuuajan tai yhdeksänkymmentä (90) päivää tuotteen korjaamisesta tai korvaamisesta toisella riippuen siitä, kumpi antaa pidemmän takuuajan asiakkaalle. Kun tuote tai sen osa vaihdetaan tai ostohinta hyvitetään, korvaavasta tuotteesta tai osasta tulee asiakkaan omaisuutta ja korvatusta tai hyvitetystä osasta tulee Applen omaisuutta.</p>
<p class="p1"><span class="s1">TAKUUPALVELUN SAAMINEN</span></p>
<p class="p1">Ennen takuupalvelun pyytämistä asiakasta kehotetaan tutustumaan jäljempänä esitettyihin verkossa tarjottaviin ongelmanratkaisuresursseihin. Mikäli Apple-tuote ei vieläkään toimi asianmukaisesti ongelmanratkaisuresursseissa neuvottujen toimien jälkeen, asiakasta kehotetaan ottamaan yhteys Applen edustajiin tai, soveltuvin osin, Applen omistamaan vähittäismyyntipisteeseen ("Apple-vähittäismyynti") tai Valtuutettuun Apple-huoltoon, alla olevien tietojen mukaisesti. Applen edustaja tai Valtuutettu Apple-huolto määrittää, tarvitseeko asiakkaan Apple-tuote huoltoa, ja jos tarvitsee, neuvoo, miten Apple kyseisen huollon tarjoaa. Jos Appleen ollaan yhteydessä puhelimitse, voidaan tästä periä ylimääräisiä maksuja asiakkaan sijaintipaikasta riippuen.</p>
<p class="p1">Lisätietoja takuupalvelun saamisesta on jäljempänä mainituissa verkko-osoitteissa.</p>
<p class="p1"><span class="s1">TAKUUPALVELUVAIHTOEHDOT</span></p>
<p class="p1">Apple voi tarjota takuupalvelua käyttämällä yhtä tai useampaa seuraavista vaihtoehdoista:</p>
<p class="p1">(i) Paikan päällä suoritettava huolto. Asiakas voi palauttaa Apple-tuotteensa Apple-vähittäismyyntiin tai Valtuutettuun Apple-huoltoon, joka tarjoaa huoltopalveluita paikan päällä. Palvelu tapahtuu joko paikan päällä tai Apple-vähittäismyynti tai Valtuutettu Apple-huolto voi lähettää Apple-tuotteen Apple-korjauspalvelupisteeseen huoltoa varten. Kun asiakas saa tiedon, että huolto on suoritettu, hänen tulee noutaa viipymättä Apple-tuote Apple-vähittäismyynnistä tai Valtuutetusta Apple-huollosta tai Apple-tuote lähetetään suoraan asiakkaalle Apple-korjauspalvelupisteestä.</p>
<p class="p1">(ii) Postitushuolto. Jos Apple näkee, että asiakkaan Apple-tuote soveltuu postitushuoltoon, Apple lähettää asiakkaalle etukäteen maksetut lähetyslomakkeet ja tarvittaessa pakkausmateriaalia, Apple-tuotteen lähettämistä varten Apple-korjauspalvelupisteeseen tai Valtuutettuun Apple-huoltoon Applen ohjeiden mukaisesti.<span class="Apple-converted-space">  </span>Kun huolto on suoritettu, Apple-korjauspalvelupiste tai Valtuutettu Apple-huolto palauttaa Apple-tuotteen asiakkaalle. Apple maksaa lähetyskulut asiakkaan sijaintipaikkaan sekä sijaintipaikasta, jos kaikkia ohjeita noudatetaan.</p>
<p class="p1">(iii) Tee-se-itse-huolto. Tee-se-itse-huolto mahdollistaa Apple-tuotteen huollon asiakkaan itsensä toimesta. Mikäli Tee-se-itse-huolto on saatavana kyseisissä olosuhteissa, noudatetaan seuraavaa menettelyä.<span class="Apple-converted-space"> </span></p>
<p class="p1">(a) Huolto, jossa Apple edellyttää korvatun tuotteen tai osan palauttamista. Apple saattaa edellyttää luottokorttivaltuutusta vakuutena korvaavan tuotteen tai sen osan vähittäismyyntihinnasta ja soveltuvista lähetyskuluista. Mikäli asiakas ei voi antaa luottokorttivaltuutusta, Tee-se-itse-huolto ei välttämättä ole asiakkaan käytettävissä, ja Apple tarjoaa vaihtoehtoisia järjestelyjä palvelun toimittamiseksi. Apple lähettää asiakkaalle korvaavan tuotteen tai osan, tarvittaessa yhdessä asennusohjeiden kanssa, sekä mahdolliset vaatimukset koskien korvatun tuotteen tai osan palauttamista. Mikäli asiakas noudattaa ohjeita, Apple peruuttaa luottokorttivaltuutuksen, jolloin tuotetta tai osaa ja lähetyskuluja ei veloiteta asiakkaalta. Mikäli asiakas jättää palauttamatta korvatun tuotteen tai osan vastoin ohjeita, tai palauttaa tuotteen tai osan, joka on palveluun kelpaamaton, Apple veloittaa asiakkaan luottokorttia valtuutetun summan edestä.</p>
<p class="p1">(b) Huolto, jossa Apple ei edellytä korvatun tuotteen tai osan palauttamista. Apple lähettää maksutta asiakkaalle korvaavan tuotteen tai osan, tarvittaessa yhdessä asennusohjeiden kanssa, sekä mahdolliset vaatimukset koskien korvatun tuotteen tai osan hävittämistä.<span class="Apple-converted-space"> </span></p>
<p class="p1">(c) Apple ei vastaa asiakkaalle aiheutuvista työvoimakustannuksista, jotka liittyvät Tee-se-itse-huoltoon. Mikäli asiakas tarvitsee lisäopastusta, hänen tulee ottaa yhteyttä Appleen soittamalla jäljempänä ilmoitettuun puhelinnumeroon.</p>
<p class="p1">Apple pidättää oikeuden muuttaa milloin tahansa käyttämäänsä takuupalvelumenetelmäänsä sekä asiakkaan Apple-tuotteen soveltuvuutta tiettyyn palvelumuotoon. Palvelu rajoittuu siinä maassa saatavana oleviin vaihtoehtoihin, jossa palvelua pyydetään. Palveluvaihtoehdot, osien saatavuus ja vastausajat saattavat vaihdella maakohtaisesti. Asiakas voi joutua vastaamaan lähetys- ja käsittelymaksuista, jos Apple-tuotetta ei voida huoltaa siinä maassa, jossa se sijaitsee. Mikäli asiakas pyytää palvelua muussa kuin Apple-tuotteen alkuperäisessä hankintamaassa, asiakkaan tulee noudattaa kaikkia sovellettavia tuonti- ja vientilakeja ja -säännöksiä ja vastata kaikista tullimaksuista, arvonlisäveroista ja muista veroluontoisista seuraamuksista ja maksuista. Jos kansainvälinen palvelu on saatavilla, Apple voi korjata vialliset tuotteet ja osat tai vaihtaa ne toisiin vastaaviin tuotteisiin ja osiin, jotka vastaavat paikallisia laatuvaatimuksia.</p>
<p class="p1"><span class="s1">VASTUUNRAJOITUS</span></p>
<p class="p1">PAITSI MITÄ TÄSSÄ TAKUUSSA TODETAAN JA ELLEI SOVELLETTAVAN LAIN PAKOTTAVISTA SÄÄNNÖKSISTÄ MUUTA JOHDU, APPLE EI OLE VASTUUSSA MISTÄÄN SUORISTA, ERITYISISTÄ, SATUNNAISISTA TAI VÄLILLISISTÄ VAHINGOISTA, JOTKA JOHTUVAT TAKUUEHDON TAI MUUN EHDON RIKKOMISESTA, EIKÄ APPLELLE KUULU MIHINKÄÄN MUUHUN OIKEUSTEORIAAN PERUSTUVIA VASTUITA, MUKAAN LUKIEN RAJOITUKSETTA VAHINGOT, JOTKA AIHEUTUVAT KÄYTÖN MENETYKSESTÄ; TULOJEN MENETYKSESTÄ; TODELLISTEN TAI ENNAKOITUJEN VOITTOJEN MENETYKSESTÄ (MUKAAN LUKIEN SOPIMUSPERUSTEISTEN VOITTOJEN MENETYKSET); RAHAN HYÖDYNTÄMISEN MENETYKSESTÄ; ENNAKOITUJEN SÄÄSTÖJEN MENETYKSESTÄ; LIIKETOIMINNAN MENETYKSESTÄ; MAHDOLLISUUKSIEN MENETYKSESTÄ; LIIKEARVON MENETYKSESTÄ; MAINEEN MENETYKSESTÄ; DATAN MENETYKSESTÄ, VAARANTUMISESTA, VAHINGOSTA TAI VIOITTUMISESTA, TAIKKA MISTÄ TAHANSA MILLÄ TAVALLA TAHANSA AIHEUTUNEESTA EPÄSUORASTA TAI VÄLILLISESTÄ MENETYKSESTÄ TAI VAHINGOSTA MUKAAN LUKIEN LAITTEIDEN JA OMAISUUDEN KORVAAMINEN TOISELLA, JONKIN APPLEN TUOTTEESEEN TALLENNETUN TAI SEN KANSSA KÄYTETYN OHJELMAN TAI DATAN PALAUTTAMISESTA, OHJELMOINNISTA TAI TOISINTAMISESTA AIHEUTUNEET KULUT SEKÄ TUOTTEESEEN TALLENNETUN TIEDON LUOTTAMUKSELLISENA SÄILYTTÄMISEN EPÄONNISTUMISESTA.</p>
<p class="p1">EDELLÄ TODETTUA RAJOITUSTA EI SOVELLETA KUOLINTAPAUKSEEN TAI HENKILÖVAHINKOON PERUSTUVIIN VAATIMUKSIIN TAI LAKISÄÄTEISEEN VASTUUSEEN TAHALLISISTA JA TÖRKEÄN TUOTTAMUKSELLISISTA TEOISTA JA/TAI LAIMINLYÖNNEISTÄ. APPLE EI TAKAA, ETTÄ SE KYKENEE KORJAAMAAN JONKIN TÄMÄN TAKUUN MUKAISEN TUOTTEEN TAI VAIHTAMAAN JONKIN TUOTTEEN TOISEEN TUOTTEESEEN VAARANTAMATTA OHJELMIA TAI DATAA TAI ILMAN RISKIÄ NIIDEN HÄVIÄMISESTÄ.</p>
<p class="p1">JOTKIN VALTIOT (OSAVALTIOT JA PROVINSSIT) EIVÄT SALLI SATUNNAISTEN TAI VÄLILLISTEN VAHINKOJEN RAJOITUKSIA TAI POISSULKEMISIA, JOTEN YLLÄ ESITETYT RAJOITUKSET JA POISSULKEMISET EIVÄT KOSKE KAIKKIA KULUTTAJIA.</p>
<p class="p1"><span class="s1">TIETOSUOJA</span></p>
<p class="p1">Apple säilyttää ja käyttää asiakasta koskevia tietoja Applen asiakkaiden yksityisyydensuojaperiaatteiden mukaisesti. Periaatteisiin voi tutustua osoitteessa www.apple.com/legal/warranty/privacy.</p>
<p class="p1"><span class="s1">YLEISTÄ</span></p>
<p class="p1">Applen jälleenmyyjillä, edustajilla tai työntekijöillä ei ole oikeutta tehdä mitään muutoksia, laajennuksia tai lisäyksiä tähän takuuseen. Mikäli jokin ehto katsotaan lainvastaiseksi tai täytäntöönpanokelvottomaksi, se ei vaikuta jäljellä olevien ehtojen lainmukaisuuteen tai täytäntöönpanokelpoisuuteen tai heikennä niitä. Tähän takuuseen ja sen tulkintaan sovelletaan sen maan lakeja, jossa asianomainen Apple-tuote on hankittu. Tämän takuun myöntäjänä oleva Applen yksikkö yksilöidään tämän asiakirjan lopussa sen maan tai alueen mukaisesti, jossa asianomainen tuote on hankittu. Apple tai sen oikeusseuraaja toimii tämän takuun antajana.</p>
<p class="p1"><span class="s1">TIETOLÄHTEET VERKOSSA</span></p>
<p class="p1">Seuraavista aiheista on lisätietoja verkossa:</p>
<p class="p1">Tiedot kansainvälisestä huollosta ja tuesta</p>
<p class="p1">http://www.apple.com/support/country</p>
<p class="p1">Valtuutetut jakelijat</p>
<p class="p1">http://support.apple.com/kb/HT1434<span class="Apple-converted-space"> </span></p>
<p class="p1">Applen valtuutetut palveluntuottajat</p>
<p class="p1">http://support.apple.com/kb/HT1937<span class="Apple-converted-space"> </span></p>
<p class="p1">http://support.apple.com/kb/HT1434</p>
<p class="p1">Applen jälleenmyyjät<span class="Apple-converted-space"> </span></p>
<p class="p1">http://www.apple.com/retail/storelist/</p>
<p class="p1">Applen tuki ja palvelut</p>
<p class="p1">http://www.apple.com/support/contact/phone_contacts.html</p>
<p class="p1">Applen maksuton tuki</p>
<p class="p1">http://www.apple.com/support/country/index.html?dest=complimentary</p>
<p class="p2"><br></p>
<p class="p3"><span class="s1">TAKUUSTA VASTAAVA TAHO HANKINTAMAASSA TAI -ALUEELLA</span></p>
<p class="p1">Eurooppa, Lähi-Itä ja Afrikka</p>
<p class="p4">Kaikki maat</p>
<p class="p4">Apple Distribution International</p>
<p class="p4">Hollyhill Industrial Estate Hollyhill, Cork, Republic of Ireland</p>
<p class="p1">© 2012 Apple Inc. Kaikki oikeudet pidätetään. Apple ja Apple-logo ovat Apple Inc.'in tavaramerkkejä, jotka on rekisteröity Yhdysvalloissa ja muissa maissa.</p>
<p class="p1">060912 iOS Warranty Finnish v1.0</p>
</body>
</html>
