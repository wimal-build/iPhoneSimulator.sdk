<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Author" content="Ross Lamb">
  <meta name="LastAuthor" content="Joseph Wilkiemeyer">
  <meta name="Company" content="Apple Inc.">
  <meta name="CreationTime" content="2013-04-02T23:09:00Z">
  <meta name="ModificationTime" content="2013-05-30T18:19:00Z">
  <meta name="Generator" content="Cocoa HTML Writer">
  <meta name="CocoaVersion" content="1187.39">
  <style type="text/css">
    p.p1 {margin: 0.0px 0.0px 6.0px 0.0px; font: 11.0px 'Myriad Set'}
    span.s1 {text-decoration: underline}
    span.s2 {font: 11.0px 'Lucida Grande'}
    span.s3 {font: 11.0px Times}
    span.s4 {color: #000000}
    span.s5 {letter-spacing: -0.1px}
    span.s6 {color: #323333}
    span.s7 {font: 11.0px 'Arial Unicode MS'}
  </style>
</head>
<body>
<p class="p1"><b>Ročná obmedzená záruka (1 rok) spoločnosti Apple vzťahujúca sa výlučne na značkové produkty spoločnosti Apple<br>
<br>
</b><span class="s1"><b>ZÁKONY O OCHRANE SPOTREBITEĽOV<br>
<br>
</b></span><b>Ročná obmedzená záruka spoločnosti Apple je dobrovoľnou zárukou výrobcu. Na rozdiel od práv vyplývajúcich zo zákonov o ochrane spotrebiteľov poskytuje osobitné práva okrem iného vrátane práv týkajúcich sa nevyhovujúceho tovaru.<br>
<br>
Výhody ročnej obmedzenej záruky spoločnosti Apple ako takej dopĺňajú</b><span class="s2"><b> práva vyplývajúce zo zákonov o ochrane spotrebiteľov a nenahrádzajú ich. <br>
<br>
Spotrebitelia majú právo rozhodnúť sa, či si uplatnia nárok na servis v zmysle ročnej obmedzenej záruky spoločnosti Apple alebo v zmysle svojich práv vyplývajúcich zo zákona o ochrane spotrebiteľa. <br>
<br>
Dôležité: Podmienky a ustanovenia ročnej obmedzenej záruky spoločnosti Apple sa nevzťahujú na nároky vyplývajúce zo zákonov o ochrane spotrebiteľov. <br>
<br>
</b></span><span class="s3">Ďalšie informácie o zákonoch o ochrane spotrebiteľov nájdete na webovej stránke spoločnosti Apple </span>(<span class="s3">http://www.apple.com/legal/warranty/statutoryrights.html) alebo si ich vyžiadajte od miestnej organizácie na ochranu spotrebiteľov.<br>
<br>
</span><span class="s1"><b>NA ČO SA VZŤAHUJE TÁTO ZÁRUKA?<br>
<br>
</b></span>Spoločnosť Apple Distribution International so sídlom Hollyhill Industrial Estate Hollyhill, Cork, Írsko (alebo jej právny nástupca) (<b>„Apple“</b>) poskytuje záruku na hardvérové produkty a príslušenstvo značky Apple zabalený v pôvodnom balení (<b>„produkt Apple“</b>) v prípade nedostatkov materiálu a spracovania, keď sa produkt Apple používa v súlade s používateľskými príručkami, technickými špecifikáciami a ďalšími zverejnenými pravidlami používania od spoločnosti Apple počas JEDNÉHO (1) ROKA odo dňa pôvodného nákupu koncovým používateľom (<b>„obdobie platnosti záruky“</b>). <span class="s4">Budete mať nárok na opravné prostriedky v zmysle ročnej obmedzenej záruky na produkt Apple prostredníctvom miestneho servisného strediska Apple v prevažnej časti sveta </span>(pozrite si časť „Ako môžem získať záručné služby?“). V prípade akéhokoľvek nedostatku materiálu a spracovania budete môcť adresovať svoje reklamácie spoločnosti Apple aj v situáciách, keď ste produkt Apple kúpili od tretej strany.<br>
<br>
<span class="s1"><b>Upozornenie: Všetky reklamácie podané v zmysle ročnej obmedzenej záruky spoločnosti Apple sa budú riadiť podmienkami stanovenými v tomto záručnom dokumente.<br>
<br>
</b></span>Spoločnosť Apple vám okrem toho poskytne prístup k telefonickej technickej podpore na obdobie deväťdesiat (90) dní od doručenia produktov Apple.<br>
<br>
<span class="s1"><b>NA ČO SA NEVZŤAHUJE TÁTO ZÁRUKA?<br>
<br>
</b></span>Táto záruka sa nevzťahuje na žiadne hardvérové produkty inej značky ako Apple ani na žiadny softvér, a to ani v prípade, že bol pribalený alebo predaný spolu s hardvérom Apple. <br>
<br>
Na produkty inej značky ako Apple sa môžu vzťahovať výhody záruky výrobcu, ktoré predstavujú dodatočné výhody k právam vyplývajúcim zo zákona o ochrane spotrebiteľa. Bližšie informácie nájdete na obale produktu a v príslušnej dokumentácii. <br>
<br>
Ďalšie informácie, ktoré sa týkajú vašich práv v súvislosti s používaním softvéru, nájdete v licenčnej zmluve priloženej k softvéru.<br>
<br>
Možnosti servisu môžu byť obmedzené, ak sa servis vyžaduje v krajine, ktorá nie je krajinou nákupu produktu Apple. V prípade, že servis pre produkt Apple v takejto krajine nie je dostupný, spoločnosť Apple vás bude informovať o akýchkoľvek dodatočných poštovných a manipulačných poplatkoch, ktoré sa môžu uplatňovať pred vykonaním servisu.<br>
<br>
Pri telefonickom kontaktovaní spoločnosti Apple vám môžu byť za hovor účtované telefónne poplatky v závislosti od miesta, kde sa nachádzate. Bližšie informácie si vyžiadajte od svojho sieťového operátora.<br>
<br>
<b>Táto záruka sa neuplatňuje: a) na spotrebné súčasti, ako napríklad batérie alebo ochranné vrstvy, ktoré po čase zoslabnú, za predpokladu, že porucha nevznikla v dôsledku nedostatku materiálu alebo spracovania; b) na vizuálne poškodenie vrátane, nie však výhradne, škrabancov, preliačenín alebo poškodených plastov na konektoroch; c) na škody spôsobené používaním s iným produktom; d) na škody spôsobené nehodou, zlým zaobchádzaním, nesprávnym používaním, kontaktom s tekutinou, ohňom, v dôsledku zemetrasenia alebo iných vonkajších faktorov; e) na škody spôsobené prevádzkou produktu Apple v rozpore s používateľskými príručkami, technickými špecifikáciami a ďalšími zverejnenými pravidlami používania produktu Apple; f) na škody, ktoré vznikli pri servise (vrátane aktualizácií a rozšírení) vykonávanom inou osobou ako zástupcom spoločnosti Apple alebo autorizovaným poskytovateľom servisných služieb spoločnosti Apple („AASP“); g) na produkt Apple, ktorý bol upravený s cieľom pozmeniť jeho funkčnosť alebo vlastnosti bez písomného súhlasu spoločnosti Apple; h) na chyby spôsobené bežným opotrebovaním v dôsledku používania alebo iné chyby v dôsledku bežného časového opotrebovania produktu Apple; alebo i) ak bolo niektoré sériové číslo z Produktu Apple odstránené alebo zničené; alebo j) ak bol produkt ukradnutý alebo ak sa spoločnosť Apple oprávnene domnieva, že produkt je ukradnutý, na základe informácií poskytnutých orgánmi činnými v trestnom konaní.<br>
<br>
</b><span class="s1"><b>DÔLEŽITÉ UPOZORNENIE TÝKAJÚCE SA SERVISU PRODUKTOV iPHONE A iPAD.<br>
<br>
</b>Apple môže obmedziť služby pre iPad a iPhone na EHP a Švajčiarska.</span> <br>
Na produktoch iPhone a iPad smie servis vykonávať iba spoločnosť Apple alebo AASP.<span class="s1"><br>
<br>
<b>VAŠE POVINNOSTI<br>
<br>
</b></span><b>AK PRODUKT APPLE UMOŽŇUJE UKLADAŤ SOFTVÉROVÉ PROGRAMY, ÚDAJE A INÉ INFORMÁCIE, MALI BY STE ROBIŤ PRAVIDELNÉ ZÁLOŽNÉ KÓPIE INFORMÁCIÍ ULOŽENÝCH NA PAMÄŤOVOM MÉDIU PRODUKTU APPLE NA OCHRANU OBSAHU A AKO OPATRENIE PRED MOŽNÝMI PREVÁDZKOVÝMI ZLYHANIAMI. <br>
<br>
</b>Pred odovzdaním produktu Apple do záručného servisu by ste si mali vyhotoviť samostatnú záložnú kópiu obsahu pamäťového média tohto produktu, odstrániť všetky osobné informácie a deaktivovať všetky bezpečnostné heslá. <span class="s1">Obsah pamäťového média produktu Apple sa môže v priebehu servisu vymazať, nahradiť a/alebo preformátovať.</span><br>
<br>
<span class="s5">Po vykonaní záručného servisu vám bude produkt Apple alebo náhradný produkt vrátený v konfigurácii, v akej bol pôvodne predaný, prípadne s príslušnými aktualizáciami. Spoločnosť Apple môže v rámci záručného servisu nainštalovať softvérové aktualizácie systému, ktoré zabránia tomu, aby produkt Apple prešiel na nižšiu verziu softvéru systému. V dôsledku softvérovej aktualizácie systému nemusia byť aplikácie tretej strany nainštalované v produkte Apple s týmto produktom kompatibilné alebo nemusia fungovať. Budete zodpovední za opätovnú inštaláciu ostatných softvérových programov, údajov a informácií. Táto záruka sa nevzťahuje na obnovu ani opätovnú inštaláciu ostatných softvérových programov, údajov ani informácií.<br>
<br>
</span>V prípade, že požadujete vykonanie servisu v krajine odlišnej od krajiny kúpy, budete musieť dodržať všetky príslušné dovozné a vývozné zákony a predpisy, prípadne znášať clo, DPH a ostatné súvisiace dane a poplatky. <br>
<br>
<b>Dôležité: Neotvárajte produkt Apple, pokiaľ sa v používateľskej príručke neuvádza, ako <br>
sa má otvárať. Otvorenie produktu Apple môže spôsobiť poškodenie, na ktoré sa táto záruka nevzťahuje.</b><br>
<br>
<span class="s1"><b>ČO SPOLOČNOSŤ APPLE UROBÍ V PRÍPADE ZÁRUČNEJ REKLAMÁCIE?<br>
<br>
</b></span>Ak v rámci tejto záruky podáte platnú reklamáciu, spoločnosť Apple podľa svojho výberu:<br>
<br>
<b>(i) opraví</b> produkt Apple pomocou nových alebo už použitých dielov porovnateľných s novými dielmi, pokiaľ ide o výkon alebo spoľahlivosť; alebo <br>
<br>
<b>(ii) vymení</b> produkt Apple za produkt, ktorý je aspoň funkčne porovnateľný s daným produktom Apple a ktorý sa skladá z nových alebo už použitých dielov porovnateľných s novými dielmi, pokiaľ ide o výkon a spoľahlivosť; alebo <br>
<br>
<b>(iii) vám vráti kúpnu cenu </b>na výmenu za vrátenie produktu Apple.<b><br>
<br>
</b>V prípade, ak bude produkt alebo jeho súčasť vymenená alebo vám bude poskytnutá finančná náhrada, akákoľvek náhradná položka sa stáva vaším vlastníctvom a vymenená položka alebo položka, za ktorú ste získali finančnú náhradu, sa stáva vlastníctvom spoločnosti Apple.<br>
<br>
Na náhradnú súčasť alebo produkt, prípadne opravený produkt Apple sa vzťahuje zostávajúca záruka pôvodného produktu Apple alebo deväťdesiat (90) dní odo dňa výmeny alebo opravy, podľa toho, ktorá záruka vám poskytne dlhšie pokrytie. <br>
<br>
V prípade, že požadujete servis v krajine odlišnej od krajiny kúpy produktu Apple, spoločnosť Apple môže opraviť alebo vymeniť produkty a ich súčasti za porovnateľné produkty a súčasti, ktoré spĺňajú miestne normy.<br>
<br>
<span class="s1"><b>AKO MÔŽEM ZÍSKAŤ ZÁRUČNÝ SERVIS?<br>
<br>
</b></span>Skôr ako využijete záručný servis, vyhľadajte a prečítajte si nasledujúce informačné zdroje dostupné online:<br>
<br>
Informácie o medzinárodnej podpore<br>
http://www.apple.com/support/country<br>
<br>
Autorizovaní poskytovatelia servisných služieb spoločnosti Apple, autorizovaní predajcovia spoločnosti Apple a maloobchodné predajne spoločnosti Apple<br>
http://support.apple.com/kb/HT1434<br>
<br>
Podpora a servis spoločnosti Apple<br>
http://www.apple.com/support/contact/phone_contacts.html<br>
<br>
Bezplatná podpora spoločnosti Apple<br>
http://www.apple.com/support/country/index.html?dest=complimentary<br>
<br>
Ak nemáte prístup na internet alebo ak po prečítaní týchto zdrojov produkt Apple stále nefunguje správne, kontaktujte zástupcu spoločnosti Apple, prípadne maloobchodnú predajňu spoločnosti Apple („maloobchodná sieť spoločnosti Apple“) alebo autorizovaného poskytovateľa servisných služieb spoločnosti Apple. Pomôžu vám určiť, či produkt Apple vyžaduje servis. <br>
Ak áno, oznámia vám, ktorú z možností záručného servisu uvedených nižšie vám spoločnosť Apple poskytne. <br>
<br>
Spoločnosť Apple alebo jej zástupcovia môžu pred prijatím záručného servisu požadovať, aby ste predložili potvrdenie o nákupe, zodpovedali na otázky, ktoré umožnia diagnostikovať potenciálne problémy, a dodržiavali postupy spoločnosti Apple týkajúce sa získania záručného servisu. Ide napríklad o dodržiavanie pokynov týkajúcich sa balenia a prepravy produktov Apple, ak sa produkty určené na servis odosielajú poštou, ako je uvedené nižšie. <br>
<br>
<span class="s1"><b>MOŽNOSTI ZÁRUČNÉHO SERVISU<br>
<br>
</b></span>Spoločnosť Apple podľa svojho výberu v závislosti od konkrétnych okolností, najmä s ohľadom na typ produktu Apple, poskytne záručný servis vo forme jednej alebo niekoľkých z nasledujúcich možností:<br>
<br>
<b>(i) Služba prinesenia produktu zákazníkom. </b>Spoločnosť Apple môže požadovať, aby ste produkt Apple vrátili do predajne Apple alebo do miesta AASP, ktoré ponúka službu prinesenia produktu zákazníkom. Váš produkt Apple môže byť na vykonanie servisu odoslaný do servisného strediska spoločnosti Apple („ARS“). Keď budete upovedomení o dokončení servisu, bezodkladne si produkt Apple prevezmete z predajne Apple alebo miesta AASP, prípadne vám bude produkt Apple odoslaný zo servisného strediska spoločnosti Apple na vami určené miesto.<br>
<br>
<b>(ii) Služba odoslania produktu poštou.</b> Ak spoločnosť Apple rozhodne, že poskytne servis prostredníctvom služby odoslania produktu poštou, spoločnosť Apple vám pošle predplatené sprievodky, prípadne aj baliaci materiál, aby ste mohli odoslať produkt Apple do miesta ARS alebo AASP v súlade s pokynmi spoločnosti Apple. Po dokončení servisu vám bude produkt Apple vrátený zo servisného strediska spoločnosti Apple alebo AASP. V prípade, že ste dodržali všetky pokyny, spoločnosť Apple uhradí poštovné z a do miesta vášho určenia.<br>
<br>
<b>(iii) Vlastný servis pomocou objednaných súčiastok („DIY“).</b> V rámci služby DIY vám spoločnosť Apple poskytne náhradný produkt alebo jednoducho vymeniteľné súčasti alebo príslušenstvo produktu, ako napríklad myš alebo klávesnicu, na ktorých výmenu netreba žiadne nástroje. <span class="s1">Poznámka:</span> Spoločnosť Apple nebude zodpovedať za žiadne náklady vynaložené na prácu, ktoré vám vzniknú v súvislosti s vlastným servisom. V prípade, že budete pri výmene potrebovať ďalšiu pomoc, kontaktujte spoločnosť Apple na telefónnom čísle uvedenom nižšie alebo navštívte predajňu Apple, prípadne miesto AASP. Ak spoločnosť Apple rozhodne, že poskytne servis prostredníctvom služby DIY, použije sa nasledujúci postup: <br>
<br>
a) Servis, pri ktorom spoločnosť Apple vyžaduje vrátenie vymeneného výrobku, súčasti alebo príslušenstva: Spoločnosť Apple môže požadovať autorizáciu kreditnej karty ako zábezpeku za kúpnu cenu náhradného produktu, súčasti alebo príslušenstva a príslušné poštovné náklady. Spoločnosť Apple vám pošle náhradný produkt, súčasť alebo príslušenstvo, prípadne aj s pokynmi na výmenu, a akékoľvek požiadavky na vrátenie náhradného produktu alebo súčasti. Ak dodržíte pokyny, spoločnosť Apple zruší autorizáciu kreditnej karty, čím vám nebude účtovaný produkt, súčasť a poštovné do a z miesta vášho určenia. Ak nevrátite vymenený produkt, súčasť alebo príslušenstvo v súlade s pokynmi, prípadne vrátite vymenený produkt, súčasť alebo príslušenstvo v súlade s pokynmi, ktoré nemá oprávnenie na opravu, spoločnosť Apple si z kreditnej karty odúčtuje autorizovanú sumu. V prípade, že nemôžete poskytnúť autorizáciu kreditnej karty, táto služba vám nemusí byť dostupná a spoločnosť Apple vám ponúkne alternatívne možnosti vykonania servisu.<br>
<br>
b) Servis, pri ktorom spoločnosť Apple nevyžaduje vrátenie vymeneného produktu, súčasti alebo príslušenstva. Spoločnosť Apple vám bezplatne pošle náhradný produkt, súčasť alebo príslušenstvo a prípadne aj pokyny na inštaláciu a akékoľvek požiadavky na likvidáciu vymeneného produktu, súčasti alebo príslušenstva. <br>
<br>
<span class="s1"><b>OBMEDZENIE ZODPOVEDNOSTI</b></span><span class="s6"><b><br>
<br>
</b></span>(i) Celá zmluva:<br>
<br>
Iné práva ako vaše vlastné spotrebiteľské práva vyplývajúce zo zákona, ako sú uvedené na začiatku tohto dokumentu, všetky záruky, podmienky a ďalšie ustanovenia, ktoré nie sú uvedené v tomto záručnom dokumente, sú vylúčené z ročnej obmedzenej záruky spoločnosti Apple. Niektoré krajiny nepovoľujú obmedzenia týkajúce sa možného trvania takýchto záruk, podmienok alebo predpokladaných ustanovení, preto sa obmedzenie uvedené vyššie nemusí na vás vzťahovať.<br>
<br>
(ii) Odmietnutie zodpovednosti v súvislosti s údajmi:<br>
<br>
Spoločnosť Apple nezaručuje, nevyhlasuje ani sa nezaväzuje, že bude môcť v rámci tejto záruky opraviť alebo vymeniť akýkoľvek produkt Apple bez rizika v súvislosti so stratou informácií alebo údajov uložených v produkte Apple. <br>
<br>
(iii) Obmedzenie zodpovednosti:<br>
<br>
Spoločnosť Apple nebude v žiadnom prípade zodpovedná za:<br>
<br>
a.<span class="Apple-converted-space">  </span>žiadne straty, ktoré neboli spôsobené porušením tohto záručného dokumentu <br>
z jej strany,<br>
<br>
b.<span class="Apple-converted-space">  </span>žiadnu stratu alebo poškodenie, ktoré v čase kúpy produktu nebolo opodstatnene predvídateľnou okolnosťou porušenia tohto záručného dokumentu zo strany spoločnosti Apple, alebo<br>
<br>
c.<span class="Apple-converted-space">  </span>straty súvisiace s vaším podnikaním, ušlý zisk, stratu údajov alebo stratu príležitosti.<br>
<br>
Ustanovenia tohto záručného dokumentu sa nevzťahujú na (i) úmrtie alebo telesné zranenie, <br>
(ii) podvod alebo hrubú nedbalosť alebo (iii) podvodné skreslenie ani na (iv) žiadnu ďalšiu zodpovednosť, ktorú nemožno z právneho hľadiska obmedziť ani vylúčiť. <br>
<br>
<span class="s1"><b>OCHRANA OSOBNÝCH ÚDAJOV<br>
<br>
</b></span>Spoločnosť Apple bude uchovávať a používať informácie o zákazníkovi v súlade s Pravidlami ochrany osobných údajov zákazníkov spoločnosti Apple, ktoré sú dostupné na stránke www.apple.com/legal/warranty/privacy.<br>
<br>
<span class="s1"><b>VŠEOBECNÉ INFORMÁCIE</b></span><br>
<br>
Žiaden predajca, zástupca ani zamestnanec spoločnosti Apple nie je oprávnený uskutočňovať akékoľvek úpravy, rozšírenia alebo dodatky k tejto záruke. <br>
<br>
Ak sa niektorá podmienka považuje za nezákonnú alebo nevymožiteľnú, oddelí sa od tejto záruky a zákonnosť alebo vymožiteľnosť ostatných podmienok nebude dotknutá ani ovplyvnená. <br>
<br>
Táto záruka sa riadi a interpretuje podľa právnych predpisov krajiny, v ktorej sa uskutočnila kúpa produktu Apple. <br>
<br>
© 2013 Apple Inc. Všetky práva vyhradené. Apple a logo Apple sú ochranné známky spoločnosti Apple Inc., ktoré sú registrované v USA a ďalších krajinách.<br>
<br>
<span class="s7">032813 EMEA VAD Universal Warranty Slovakian v1</span></p>
</body>
</html>
